<document xml:lang="sms" id="no_id"><header><title/><genre code="admin"/><author><unknown/></author><wordcount>214</wordcount><conversion_status type="standard"/><availability><license type="standard"/></availability><multilingual/><origFileName>http://www.inari.fi/se/se/kaazzkoozz/cuovtemkaazzkoozz/peivvhaidd/ohttsaztuajj-da-tobdstoottmos.html</origFileName><parallel_text xml:lang="sme" location="ovttasbargu-ja-oahpasmuvvan.html"/><parallel_text xml:lang="smn" location="ohtsaspargo-ja-uapasmem.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Õhttsažtuâjj da tobdstõõttmõš - INARI.FI</p>
<p xml:lang="swe"/>
<p type="title">Õhttsažtuâjj da tobdstõõttmõš</p>
<p>Õhttsažtuâjj puärrsivuiʹm da tobdstõõttmõš peiʹvvhåiddpäikka </p>
<p>Õhttsažtuâjj päärnai da päärna hoiʹddai persooni kõõskâst lij puki håidd- da šõddeemtuâi vuâđđ. Naʹddjemnallšem da kâddsaž kõskkvuõtt personkååʹdd da puärrsi kõõskâst hiâlpat pueʹrben teâđ ouddnumuužž da õhttsažtuâi. Šiõǥǥ õhttsažtuâi äiggaväǯǯmõš lij nåkam äʹšš, kååʹtt õõlǥad tuâi kuhttuin vueʹssbielin. Tuäivvap što vuäǯǯap maacctõõzzid tuejjumuužž beäʹlnn da ǩiččlõõttâp pueʹreed ooudâsviikkâm tuejjumuužžid miʹjjid puõʹtti maacctõõzzid lokku vääʹldeeʹl.</p>
<p>Teʹl ku päärnaž alttad peiʹvvhååid, lij šiõǥǥ vaʹrrjed päärna tobdstõõttâmpoʹdde ǩiiččeem da koʹlljemäiʹǧǧ ođđpäikka. Hååid aalǥâst lij šiõǥǥ, što puärraz liâ päärna mieʹldd ođđ håiddpääiʹǩest vuõssmõs håiddpeeiʹvi poodd, kååʹtt âlgg suåppâd ooudbeäʹlnn puki vueʹssbieʹlivuiʹm.</p>
<p>Peiʹvvhååid õhttsažtuâjjkruuggneeʹǩǩ da spesialpeiʹvvhåidd </p>
<p>Peiʹvvhååidast tuejjeet õhttsažtuâjast põõššinalla jooʹtti spesialpäärnaikaardâsuʹčteeʹl, särnnamterapeeutin, fysioterapeeutin, tiõrvâsvuõđhoiʹddjeejin, psykoloog da sosialtuâjjlai kõõskâst. Aanar kååʹddest tuåimmai spesialpeiʹvvhååid tuâjjäʹrttel, koon tuâjjan lij päärnai tõrǥsmõʹsse kuõskki õhttsažtuâi lââʹssen plaannâd da ooudâsviikkâd spesialpeiʹvvhååid kääzzkõõzzid.</p>
<p>Teʹl ko päärnaž taarbâš spesial hååid leʹbe tueʹrjjõõzz da tõrǥsmõõzz, čiõlǥtet suåppinallšem håiddååʹbleǩ da peiʹvvhåiddriâššmõõžž õhttsažtuâjast puärrsi da spesialpäärnaikaardâsuʹčteeʹlin. Jooʹtti spesialpäärnaikaardâsuʹčteeʹle vuäitt leeʹd mudoi še saaǥǥstõõllâm diõtt äʹššeem õhttvuõđâst, teʹl ku liâ kõõččâmnallšem ääʹšš leʹbe lij huõll päärna raavsmenââʹjj kuulli aaʹššin.</p>
<p>Kontakt-teâđ: Jooʹtti spesialpäärnaikaardâsuʹčteeʹl (KELTO) teʹlf. 040-5199785</p>
<p>Peittastââʹnnemõõlǥtumuš Peiʹvvhååid personkååʹddest da peiʹvvhooidin õhttsažtuâi tuejjeejain lij lääʹjj mieʹldd peittastââʹnnemõõlǥtumuš päärna da piârri kuõskki aaʹššin (lääʹǩǩ sosialhuõl äʹššla da stattuuzzâst da vuõiggâdvuõđin 29 §). </p>
<p xml:lang="nno">Print page</p>
<p xml:lang="eng">Share this page :</p>
<p xml:lang="swe"/>
<p xml:lang="swe"/>
<p xml:lang="swe"/>
<p xml:lang="swe"/>
</body></document>