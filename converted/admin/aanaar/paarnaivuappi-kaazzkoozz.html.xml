<document xml:lang="sms" id="no_id"><header><title/><genre code="admin"/><author><unknown/></author><wordcount>592</wordcount><conversion_status type="standard"/><availability><license type="standard"/></availability><multilingual/><origFileName>http://www.inari.fi/se/se/kaazzkoozz/sosial-da-tiorvasvuottkaazzkoozz/sosialtuajj/paarnaivuappi-kaazzkoozz.html</origFileName><parallel_text xml:lang="sme" location="manaidgohcci-balvalusat.html"/><parallel_text xml:lang="smn" location="parnaikoccee-palvalusah.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Päärnaivuåppi kääzzkõõzz - INARI.FI</p>
<p xml:lang="tur"/>
<p type="title">Päärnaivuåppi kääzzkõõzz</p>
<p>- eeʹjj vuõđčiõlǥtumuš - päärna huõlââʹnnemvuõtt - päärna jälstumuš - päärna kaaunõõttânvuõiggâdvuõđ - päärna peâmmanveäʹǩǩ (peâmmanveäʹǩǩ da peâmmamtuärjjõs) Aanar kååʹddest päärnaivuåppi tuâjaid håidd sosialtuâjjlaž Sari Peltonen. Päärnaivuåppi kääzzkõõzz liâ määusteʹm. Kaaunõõttâmäiʹǧǧ âlgg vaʹrrjed ooudbeäʹlnn. Päärnaivuåppi håidd vieʹnc åålgbeäʹlnn šõddi päärnai eeʹjjvuõđ staanmõʹšše kuõskki aaʹššid, di päärnai huõlâânnmõʹšše, jälstumuʹšše da kaaunõõttmõʹšše kuõskki aaʹššid. Päärnaivuåppi håidd še päärnai peâmmamsuåppâmaaʹššid. Lââssteâđaid da ääiʹjvaʹrrjumuš: sosialtuâjjlaž: Sari Peltonen, teʹlfonäiʹǧǧen čiâss 12.30-13.30 nââmrest 040-844 5478. Eeʹjjvuõđ čiõlǥtumuš Päärnast lij vuõiggâdvuõtt ečča. Teʹl ko päärna puärraz jiâ leäkku veänccõõttâm kõskkneez päärna šõddâmpoodd, päärnaivuåppi vuõlttad jeänna kåččmõõžž eeʹjjvuõđ čiõlǥtumuʹšše. Päärnaivuåppi håidd eeʹjjvuõđ čiõlǥtumuužž. Eeʹjjvuõđ tobdstumuužž mââibeäʹlnn eeʹjjvuõđäʹššǩeeʹrjid vuõltteet Sääʹmjânnam maistrâʹtte, koʹst eeʹjjvuõtt staanât. Eeʹjjvuõđ tobdstumuužžin staanât päärna da eeʹjjes kõskksaž ruåttvuõtt. Päärnaž vuäǯǯ seämmanallšem vuõiggâdvuõđlaž stattuuzz, kååʹtt lij veänccõõttâm paarâst šõddi päärnain. Päärnže vueiʹtet uʹvdded eeʹjj famiʹljnõmm. Eʹčč lij õõlǥtem vuässõõttâd päärna peâmmʼmuʹšše. Päärnaž vuäǯǯ še preeddanvuõiggâdvuõđ eeʹjjes da eeʹjjpeäʹʹllsai ruåđeez mââibeäʹlnn. Teʹl ko jeäʹnn ij haaʹled päärna eeʹjjvuõđ čiõlggeem vuâlla, son vuäitt ǩeâlddõõttâd tõʹst päärnaivuåppi åʹrnn. Teʹl jeäʹnn lij vuõiggõttum ooccad peâmmamvieʹǩǩ päärnže kååʹddest. Teʹl ko eʹčč haalad tobdsted päärna jieʹnn ǩeâlddõõttmõõžžâst huõlǩâni, päärnaivuåppi âlgg juäʹtǩǩed eeʹjjvuõđ čiõlǥtumuužž. Teʹl ko päärna puärraz jiâ leäkku veänccõõttâm kõskkneez, päärna peâmmjen lij vuõssʼsââʹjest tåʹlǩ jeäʹnn. Mâŋŋa eeʹjjvuõđ čiõlǥtumuužž puärraz vueiʹtte šeârvvna suåppâd tõʹst, što päärna huõlâânnmõš kooll kuhttuid puärrsid õhttseʹžže (õhttsažhuõll). Õhttsažhuõlsuåppmõš vueiʹtet tuejjeed päärnaivuåppi åʹrnn seämma vuâra eeʹjjvuõđ čiõlǥtumuužžin. Suåppmõš päärna huõlâânnmõõžžâst staanâd sosialkonttrest mâŋŋa tõn ku eeʹjjvuõtt lij stannum. Suåppmõõžž, päärna huõlâânnmõõžžâst, jälstumuužžâst da kaaunõõttâmvuõiggâdvuõđâst Veäncc- leʹbe vieʹncteʹmleett rätkkjemvueʹjjest päärnaivuåppi åʹrnn vueiʹtet tuejjeed da staannâd ǩeʹrjjlaž suåppmõõžž päärna, huõlâânnmõõžžâst, jälstumuužžâst leʹbe kaaunõõttâmvuõiggâdvuõđâst da peâmmamvieʹǩǩest. Suåppmõõžži jurddân lij staannâd ouddõs da ââldmõs ooumažkõskkvuõđid päärna da puärrsi kõõskâst. Mâŋŋa rätkkjem puärrsin âlgg räʹtǩǩeed, jäälast-a päärnaž eeʹjj avi jieʹnn åʹrnn. Päärna tuäivv da beäʹlest välddmõš lij vääžnai, leša vasttõsvuâlažvuõtt tuʹmmstõõǥǥâst ij vuäǯǯ kueʹđđed päärna tuâjjan. Puärraz vuäiʹtte suåppâd õhttsaž- leʹbe pieʹllkueiʹmteʹmpeâmmvuõđâst. Huõlâânnmõʹšše ǩiiččǩâni päärnast lij vuõiggâdvuõtt vuäǯǯad peâmmvieʹǩǩ kuhttuin puärrsin di vuõiggâdvuõtt kaaunõõttâd sijvuiʹm. Sosialʼluʹvddkååʹdd stannum suåppmõõžž vaʹsttee lääʹjjviõkkvuõđstes duõmmišttâm tuʹmmstõõǥǥ. Puärraz õõutsââʹjest vuäiʹtte še taarbšem mieʹldd muʹtted ääiʹjben stannum suåppmõõžž leʹbe lääʹǩǩvuõiggâdvuõđ tuʹmmstõõǥǥ. Teʹl ko puärraz jiâ piâžž suåppmõʹšše päärna peâmmvieʹǩǩest, huõlâânnmõõžžâst, jälstumuužžâst leʹbe kaaunõõttâmvuõiggâdvuõđâst, sij vuäiʹtte ooccâd tuʹmmstõõǥǥ lääʹǩǩvuõiggâdvuõđâst. Taarbšem mieʹldd lääʹǩǩvuõiggâdvuõtt räukk čiõlǥtõõzz päärna åårrmõõžžin sosialveʹrǧǧneeʹǩǩin. Seeid aʹlǧǧe Teʹl ko suåppmõš leʹbe vuõiggâdvuõđ tuʹmmstõk ij mõõn lääʹjj mieʹldd Kuäʹss-ne puärrsi kõskksaž suåppmõš leʹbe lääʹǩǩvuõiggâdvuõđ tuʹmmstõk ij arggjieʹllmest mõõn nuʹtt mäʹhtt âlgg. Päärnaž ij kaaunõõđ tõin puärrsin, koon åʹrnn son ij jäälest, leʹbe nuʹbb puärrsin ij uuʹd päärna tõn puärrsa, koon åʹrnn päärnaž veerjlânji jäälast. Näkkam vueʹjjin nuʹbb puärrsest vuäitt ooccâd suudvuõiggõõzzâst suåppmõõžž leʹbe lääʹǩǩvuõiggâdvuõđ tuʹmmstõõǥǥ tiuʹddepiijjmõõžž (åålǥasmetteemveʹrǧǧneeʹǩǩest, teʹl ko suåppmõš/tuʹmmstõk lij tuejjuum mââimõõzzâst 3 mannu äiʹǧǧen). Peâmmanveäʹǩǩ Puärraz vaʹsttee päärna peâmmamvuõđâst ooddeez mieʹldd, väʹlddveârlanji 18 ââʹǩǩeeʹjj räjja. Tõt puärrsin, koon åʹrnn päärnaž ij jäälast, lij õõlǥtem mäʹhssed päärnže peâmmamvieʹǩǩ ǩiiččǩâni tõõzz, lij-go päärnaž õhttsaž huõlâânnmõõžžâst leʹbe tåʹlǩ nuuʹbb puärraz huõlâânnmõõžžâst. Veäncc- leʹbe vieʹncteʹmleett rätkkjemvueʹjjest päärnaivuåppi åʹrnn vueiʹtet tuejjeed da staannâd ǩeʹrjjlaž peâmmamsuåppmõš. Peâmmamvieʹǩǩ šorradvuõʹtte vaaikat päärna peâmmʼmõõžž tarbb da puärrsi peâmmamoođđ. Peâmmamvieʹǩǩ šorradvuõđ laʹsǩeʹmmen veäʹǩǩen ââʹnet Vuõiggâdvuõttministeria tuâjjäʹrttelsmiõtldõõzz 2006:10: Päärna peâmmamvieʹǩǩ šorradvuõđ ärvvtõõllmõš. Peâmmanvieʹǩǩ mieʹrr staanâd suåppmõõžžin leʹbe lääʹǩǩvuõiggâdvuõđ tuʹmmstõõǥǥin, koon mottmõʹšše mâŋŋa lij vueʹittmõš, teʹl ko jieʹllemvueʹjj åårrmõõžž aaibšânji mottjâʹvve. Teʹl ko peâmmamõõlǥtem kuâđđ huõllteʹmesvuõđâst suåppum peâmmanvieʹǩǩ mähssmõõžž, vuäitt ââldaspeâmmai ooccâd peâmmanmääus åålǥasmetteem pääiʹǩ leʹbe son vuäitt ooccâd KELA:st. Ns. škoouʹlʼjemsuåppmõš Puärrsin lij lääʹjj mieʹldd veâl vasttõs päärna škoouʹlʼjumuužžâst šõddâm kuuli beäʹlnn, håʹt päärnaž lij tiuddâm 18 eeʹǩǩed. Škoouʹlʼjemkuulin vueiʹtet tuejjeed suåppmõš peâmmamsuåppmõõžž nääʹleʹld. Teʹl ko päärnaž lij tiuddâm 18 eeʹǩǩed, suåppmõõžž tuejjemen son eeʹttǩǩâstt tiuddâkksaž vuõiggâdvuõđin tåʹlǩ jiijjâs ouddõõzzid. Liiŋk Pieʹllkueiʹmteʹmpeâmmvuõđ da õhttsažpeâmmji lett Piâraaʹšši suåvtõõllmõš </p>
<p xml:lang="eng">Print page</p>
<p xml:lang="eng">Share this page :</p>
<p xml:lang="tur"/>
<p xml:lang="tur"/>
<p xml:lang="tur"/>
<p xml:lang="tur"/>
</body></document>
