<document xml:lang="sms" id="no_id"><header><title>SÄʹMMLAŽ PEIʹVVHÅIDDÂʹKKSAI PEÂMMPLAAN</title><genre code="admin"/><author><unknown/></author><translator><person firstname="Merja" lastname="Fofanoff" sex="unknown" born="" nationality=""/></translator><translated_from xml:lang="fin"/><year>2009</year><wordcount>9425</wordcount><conversion_status type="standard"/><availability><free/></availability><submitter name="Trond Trosterud" email="trond.trosterud@uit.no"/><multilingual/><origFileName>sote_savasukoltankielinen.pdf</origFileName><parallel_text xml:lang="sme" location="sote_savasupohjoissaame.pdf"/><parallel_text xml:lang="smn" location="sote_savasuinarinsaame.pdf"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p xml:lang="vep"><em type="bold">SÄʹMMLAŽ PEIʹVVHÅIDDÂʹKKSAI </em></p>
<p xml:lang="vep"><em type="bold">PEÂMMPLAAN </em></p>
<p><em type="bold">SIIS </em>Ǩ <em type="bold">ELO </em>Ǥ <em type="bold">STÕK </em></p>
<p xml:lang="deu"><em type="bold">SEIDD </em></p>
<p><em type="bold">ÕUDDSAAKK </em>4 <em type="bold">1. SÄʹMMLA LÄÄʹDDJÂNNMEST </em>5 <em type="bold">2. SÄʹMMLA HÅIDDÂKKSAI PEÂMMʼMUUŽŽ ÄÄRVV DA TÄÄVTÕÕZZ </em>6 <em type="bold">3. SÄÄʹM </em>ǩ <em type="bold">IÕLL HÅIDDÂKKSAI PEÂMMʼMUUŽŽÂST </em>7 3.1. Sääʹmǩiõll vuõssmõzzân leʹbe nuʹbben ǩiõllân 7 3.2. Sääʹmǩiõlǩiõllpieʹssǩiõllân 8 3.3. Sääʹm ǩiõl mättjem õhttsaž täävtõõzz 8 3.4. Arggpeeiʹv õuddmiârkk ǩiõl mättjem õõudâsviikkmužže 9 <em type="bold">4. SÄÄʹMKULTTUUR DA IDENTITEETT </em>10 4.1. Säʹmmlaž pärnnpoʹdd da peâmm 10 4.2. Säʹmmlai kulttuuräärvv vääʹltumuš 10 4.2.1 Identiteett 11 4.2.2 Õhttsažkåʹddvuõtt 12 4.2.3 Luâttõhttvuõtt 13 4.2.4 Äʹrbbvuõđ mieʹlddsa jieʹllemvueʹjj da pirǧǧumuš 13 4.2.5 Sooǥǥbieʹli kõskksaž tääʹzzärvv da ooumažvuõtt 15 4.2.6 Rääuh da suåvâdvuõtt 15 4.2.7 Määŋgkulttuurvuõtt 15 4.3. Säʹmmlažmusiikk, tanss, maainâzärbbvuõtt, čeäʹpptuâʹjj da ǩeʹrjjlažvuõtt 16 <em type="bold">5. SOSIALAŽVUÕTT, SIÕRR, LIIKKUMUŠ da MÄTTJUMUŠ </em>17 5.1. Mättjumuš, siõrr da liikkumuš 17 5.2. Õõutveäkka toimmjumuš da huõl âânnmuš 18 5.3. Juõʹǩǩpeiʹvvsa tuååim, porrmõž da šõddâmpirrõz 18 <em type="bold">6. SÄʹMMLA HÅIDDÂKKSAI PEÂMMTUÂÂʹJ TOIMMJEM PLAANMUŠ, </em></p>
<p><em type="bold">ÕÕ </em>Đ <em type="bold">TUMMUŠ, OHJJUMUŠ DA ÄRVVSTÕÕLLMUŠ </em>19 6.1. Håiddâkksai peâmmtuââʹj toimmjem plaanmuš 19 6.2. Håiddâkksai peâmmtuââʹj čõõđtummuš 20 6.3. Håiddâkksai peâmmtuââʹj ohjjumuš 20 6.4. Toimmjumuužž ärvvstõõllmuš 21 6.5. Staannvuõttplaann 21 6.6. Jeeʹrab tuäʹrjj håiddâkksai peâmmʼmuužžâst 22 6.7. Õuddmättʹtõs 22 <em type="bold">7. ÕHTTSAŽTUÂʹJJ da VASTTUMUŠ </em>23 7.1. Peâmmkueiʹmmvuõtt puärrsi da sooǥǥivuiʹm 23 7.2. Määŋgämmattlaž õhttsažtuâʹjj 23 7.3. Vuuʹvdi siisǩež da da rååstt raaji õhttsažtuâʹjj 23 <em type="bold">8. SÄʹMMLA HÅIDDÂKKSAI PEÂMM ÕÕUDÂSVIIKKMUŠ </em>24 8.1. Håiddâkksai peâmmpersonkååʹdd vuäʹǯǯmuš, škoouljummuš da silttumuš 25 8.2. Håiddâkksai peâmmkääzzkõõzzi määŋgnallšemvuõtt 25 </p>
<p xml:lang="smn"><em type="bold">Tiâttkääiv </em>26 </p>
<p>Õhttõs 1. Håiddâkksai peâmmjid ohjjeeisuåppmõõžž da lääʹjj 27</p>
<p>Õhttõs 2. YK päärna vuõiggâdvuõđ suåppmõž vuänkõlt 28</p>
<p>Õhttõs 3. Sääʹmǩiõllsa håiddâkksai peâmmõõutilååǥǥ Lääʹddjânnmest 29</p>
<p>Õhttõs 4. Säʹmmla håiddâʹkksai peâmmplaann raajjmužže vuäʹssõõttam oummu 30</p>
<p><em type="bold">ÕUDDSAAKK </em></p>
<p>Säʹmmlai dommvuuʹvd kååʹddin Enontekiöst, Aanrest, Suäʹđjlest da Uʹccjooǥǥâst lij čõõđtum Sääʹmteʹǧǧ čuäjtõõzz mieʹldd säʹmmlai/ sääʹmǩiõllsai sosiaalkääzzkõõzzi õõdâsviikkâm õõutilååkkhanǩǩõš 1.9.2007- 31.12.2009. Hanǩǩõš lij leäʹmmaž vueʹss Tâʹvv-Lääʹddjânnam õõdâsviikkâmproggraamm. Kååʹdd jåʹttee hanǩǩõõzz raajeelʹl õhttsažtuâʹjjsuåppmõõžž.</p>
<p>Sosiaal- da tiõrvâsvuõttministeria oʹvddam tieʹǧǧ hanǩǩõõzz ǩiõllʼlâž da kulttuurlaž uuʹccab naroodi sosiaal- da tiõrvâsvuõttkääzzkõõzzi õõudeem–teäʹddvuʹvdde. Aanar kååʹdd sosiaal- da tiõrvâsvuõttluʹvddkåʹdd lij vasttääm hanǩǩõõzz vaaldšumuužžâst. Sääʹmteʹǧǧ, Tâʹvv-Lääʹddjânnam sosiaaltuââʹj siltteemkõõskõs da Sámisoster ry lie leäʹmmaž mieʹldd toimmjumuužžâst.</p>
<p>Hanǩǩõš lij vuõssmõs sääʹmvuuʹvd kååʹddi da Sääʹmteʹǧǧ õõutveäkka čõõđtem hanǩǩõš, koʹst viiǥǥâd õõudâs sosiaal- da tiõrvâsvuõttkääzzkõõzzid kååʹddi kääzzkõõzzid puuttʼteei peâmmõõutilååǥǥin vääʹldeeʹl lokku äʹššlai vuäʹssâdvuõđ. Hanǩǩõõzz õhttân õõudâsviikkâm täävvtõzzân lij leäʹmmaž säʹmmlai peiʹvvhååid õõudâsviikkmuš.</p>
<p>Säʹmmlai håiddâkksai peâmm õõudâsviikkâmtuâʹjj jåʹttji hanǩǩõõzzâst jåʹttuum saametiim äʹšštobddi vuäʹsslai tuåimest. Õõudâsviikkâmtuâʹjast lij vasttääm Aanar kååʹdd peiʹvvhååid jååđteeij. Säʹmmlai håiddâkksai peâmmplaan raajjmužže jåʹttee õõudâsviikkâmtuâʹjjärttel, kååʹtt noorõõđi äiʹǧǧmieʹri mieldd.. Saaǥǥtuõʹlljeejen toimji Uʹccjooǥǥ kååʹdd säʹmmlai håiddâkksai peâmmtuââʹj ohjjeei. Õõudâsviikkâmtuâʹjjärttel toimmjumužže vuäʹssõtte håiddâkksai peâmmpersonkååʹdd eeʹtǩeei pukin ǩiõllärttlin da sääʹmvuuʹvd kååʹddin.</p>
<p>Håiddâkksai peâmm õõdâsviikkâmtoimmjumuš jåʹttee aalǧâst kaarttʼteeʹl sääʹmvuuʹvd håiddâkksai peâmmõõutilooǥǥi vueʹjj da mainstââttʼteeʹl personkååʹdd. Enontekiö, Aanar da Uʹccjooǥǥ kååʹddin järjste puärrsipooʹddid, koin saǥstõlleš säʹmmlai håiddâkksai peâmmtuââʹj siiǩlaž õõdâsviikkmest da säʹmmlažvuõđ lokku väʹlddmest håiddâkksai peâmmplaanâst. Sääʹmvuuʹvd håiddâkksai peâmmpersonkåʹdd vuäʹssõõđi hanǩǩõõzz äiʹǧǧen järjstum vitte õõdâsviikkâm- da škoouljempeiʹvva. Sääʹmvuʹvdde lij šõddâm hanǩǩõõzz äiʹǧǧen säʹmmlai håiddâkksai peâmmpersonkååʹdd õhttsažtuâʹjjsäiʹmm, kååʹtt lij raavääm personkååʹdd silttumuužž da sääʹmkulttuur vuâmmšumuužž tuâʹjast da õõudääm kååʹddi da Sääʹmteʹǧǧ kõskksa õhttsažtuââʹj.</p>
<p>Õõdâsviikkâmhanǩǩõõzzâst lij rajjum vuõssmõs sääʹmvuuʹvd õhttsaž säʹmmlaž peiʹvvhåiddâkksai peâmmplaann õhttsažtuâʹjast personkååʹdd, puärrsi da jeeʹres äʹšštobddjivuiʹm. Håiddâkksai peâmmplaan čuäjtet väʹldded âânnma säʹmmlai dommvuuʹvd kååʹddin da Lääʹddjânnmest. Säʹmmlaž håiddâkksai peâmmplaan teuʹdd väʹlddkååʹddlaž ohjjumuužž.</p>
<p>Säʹmmlai håiddâkksai peâmmplaan mieʹrren lij ohjjeed säʹmmlai håiddâkksai peâmm tuââʹj šlaajj da siisǩlaž čõõđđtumuužž da õõudeed kääzzkõõzzi õõutverddsa čoođtumuužž.</p>
<p>Säʹmmlaž håiddâkksai peâmmplaan raajjâmprosess lij leäʹmmaž vueʹss veeidâs sääʹmvuuʹvd õhttsest õõudâsviikkâmtuâʹjast. Plaan lij õin tarbb õõudâsviikkâd ââlddbužže tuejjeemnääʹl õhttsažtuâʹjast sääʹmvuuʹvd personkååʹdd, puärrsi da jeeʹres õhttsažtuâʹjjlaivuiʹm. Õõudâsviikkâmtuââʹj toimmjemnääʹl da tuââʹjj lie leäʹmmaž tuâʹjjlaid ouddlõs prosess. Vuäʹssõõđi lie leäʹmmaž puârast čõõnõõttâm õhttsaž toimmjumužže. Õhttsaž täävvtõzzân lij juäʹtǩǩed õhttsažtuââj rååstt kååʹdd raaʹji kååʹdd kääzzkõõzzid järjsteeʹst. <em type="bold">1. SÄʹMMLA LÄÄʹDDJÂNNMEST </em></p>
<p>Säʹmmla lie Euroopp Union vuuʹvdest odinakai alggmeeʹr, koin lij jiiʹjjes historia, ǩiõll, kulttuur, jieʹllemnääʹll da identiteett. Säʹmmla lie jälsstam Skandinavia da Lääʹddjânnam tâʹvv- vueʹssin da Kuâlõõǥǥnjaarǥâst juʹn õuddal annʼjõõžži valdiai da valdiaraaji šõddmuužž. Tän vuuʹvdkååččad sääʹmjânnmen. Säʹmmla lie neeljj valdia vuuʹvdest lasǩǩeemnääʹl mieʹldd 60 000–100 000 jiõggâd. Lääʹddjânnmest säʹmmla jällste Sääʹmteʹǧǧ eeʹjj 2007 tiâttnorldõõǥi mieʹldd 9350 jiõʹggâd, koin nuʹt 38,3% jällste säʹmmlai dommvuʹvdest (3577). Dommvuuʹvdin tarǩǩeet Enontekiö, Aanar da Uʹccjooǥǥ kååʹddi vuuʹvdid di Lappi pälggasvuuʹvd Suäʹđjel kååʹddest. Loopp saaʹmin jällste dommvuuʹvd åålǥbeäʹlnn jeeʹresårnn Lääʹddjânnmest (5129) da ålggjânnmin (644). </p>
<p>Lääʹddjânnmest mainstet kooum jeeʹres sääʹmǩiõl; aanrõžǩiõl, nuõrttsääʹmǩiõl da tâʹvvsääʹmǩiõl. Arvvõozzi mieʹldd väʹjjaǥ bieʹll saaʹmin maainâst sääʹmas. Tâʹvvsääʹm ânne 70- 80 %, aanrõžǩiõl da nuõrttsääʹmǩiõl kuhttuid vueʹll 15 % sääʹmǩiõllsain saaʹmin.</p>
<p>Eeʹjj 2007 statistiikk mieʹldd juʹn pâʹjjel 70 % vueʹll 10- âkksain sääʹmpäärnain jällste säʹmmlai dommvuuʹvd åålǥbeäʹlnn.</p>
<p>Säʹmmlai puõʹtti ääiʹj visio lij, što säʹmmlain alggmeeʹr sââʹjest lij jieʹlli sääʹmkiõll da raavâs õhttsažkåʹddvuõtt, kook tuõʹllje pâʹjjen, ravvee da õõudee sääʹmkulttuur kulttuure kuulli jieʹllemvueʹjji seillmuužž da õõudâsviikkmuužž di säʹmmlai jieʹllemnääʹl, ärbbvuâđlaž tiâttmõõžž da ärbbvuâđlaži čeäʹppvuõđi väältumuužž ođđ puõlvvõõǥǥid.</p>
<p>Säʹmmlain lij tiõrvâs jiõččtobddmuš da raavâs õhttekuullâmtobddmuš1.</p>
<p><em type="bold">Aanrõõžž </em></p>
<p>Aanrõõž jällste õõut valdia da õõut kååʹdd seʹstt. Aanrõõžži äʹrbbvuõđ mieʹlddsaž jeäʹllstemvuʹvdd lij Aanarjääuʹr pirrõz <em type="bold">. </em>Äʹrbbvuõđ mieʹlddsaž aanrõõžži takai jieʹllemnääʹll lääi luâttʼtallu vuađđuum tääll, koʹst pirǧǧumuš šõõddi kueʹllstumuužžâst, puäǯǯhåiddmuužžâst, skootthåiddmuužžâst da mäʹddtuâjast di meäʹccjumuužžâst.2 </p>
<p>Aanrõõžž lie šiõttlõõttâm puârast annʼjõž-õhttsažkåʹdda. Säʹmmlaž jieʹllemnääʹll da äärvv jeäʹla läppjam, peʹce tõin vuäitt tobdsted miârkid še annʼ jõõžžâst. Ärbbvuâđlažž jieʹllemvueʹjjest, mâʹte kueʹlstumuužžâst da puäʒʒhåiddmuužžâst vuäʹǯǯa määŋgas õin puåđ. </p>
<p>Aanrõžǩiõll lij pâi leäʹmmaž uuʹccab sââʹjest: tõn mainsteeimieʹrr lij leäʹmmaž pââimošân dohatkåʹdd mainsteeijed3. Eeʹjjest 1997 aanrõžsääʹmǩiõl õhttõs jåʹttʼtii ǩiõllpieʹss 1 Saamelaiskäräjät 2006:4. 2 Morottaja 3 Olthuis 2003:568. ( <em type="italic">kielâpiervâl) </em>, kuäʹs nuõrmõs ǩiõlmainsteei lääi nuõrrpooʹddâst. Ǩiõllpieʹss diõtt ǩiõl läppjumuš lij årstam da ǩiõll lij jeäʹllješkuättam. Aanrõžǩiõl mainsteeji mieʹrr lij Sääʹmteʹǧǧ statstiikk mieʹldd n. 300. </p>
<p><em type="bold">Nuõrttsäʹmmla </em></p>
<p>Nuõrttsäʹmmla lie Kuâlõõǥǥnjaarǥ alggmeeʹr, kook lie maŋŋa nuuʹbb mââilmmvääiʹn mõõnntam äʹrbbvuõđ mieʹlddsa sokkvuuʹvdeezz Peäʹccmest. Nuõrttsäʹmmla kolle nuõrttsäʹmmlaid ǩiõl da ärbbvuõđi beäʹlest. Nuõrttsäʹmmla jeäʹlle ortodoksiååskast.4 Nuõrttjõs jieʹllemnääʹl kuâsttje jm. pihttzin, prääzneǩ- da porrmõšärbbvuõđâst. </p>
<p>Nuõrttsäʹmmlain vääžnai õhttsažkåʹddvuõđ lââzzteei raajji lie jm čeekulttuur, äʹrbbvuõđ mieʹlddsa siõr, sääʹmkadreâl, peʹssertuâʹjj, vuäʹddtuââʹj da rään kååđđmuš.</p>
<p>Nuõrttsäʹmmla vuäʹǯǯu puåđ vuõss- sââʹjest šeellmuužžâst. Puäʒʒhåiddmuužž suåvtõlle kueʹllstumužže da meäʹccjumužže. Annʼ jõõžžâst ärbbvuõđ mieĺddsain jieʹllemvueʹjjin puäʒʒtääll lij miârkkšõõvvi puåđkäivv vuõss- sââʹjest Čeʹvetjääuʹr vuuʹvdest.</p>
<p>Nuõrttsäʹmmla lie čueđi eeʹjji tuʹmmääm aaʹššin õõutâst sijddsååbbrin. Vuäʹmm äʹššhåiddamnääʹll toimmai še annʼjõžääiʹjest; nuõrttsäʹmmlai aaʹššid håidda nuõrttsäʹmmlai õuddooumaž da sääʹmsuåvtõs. Nuõrttsäʹmmlai da sääʹmvuuʹvd jieʹllemvueʹjji, pirǧǧeemvueittemvuõdi da kulttuur pâʹjjen tuõʹlljumužže di õõudâsviikkmužže lij viõǥǥâst sääʹmlääʹǩǩ , koʹst šiõtteed läiʹnn - da tuäʹrjjeemnaali diõtt jm. mieʹldd kueʹllstumuužž da puäʒʒhåiddmuužž di sääʹmvuuʹvd kääzzkõõzzi õõudâsviikkmužže.</p>
<p>Nuõrttsäʹmmlaid arvvlâdde leeʹd annʼjõõžžâst Lääʹddjânnmest nuʹt 700 jiõggâd. Nuõrttsäʹmmla jällste Aanar kååʹdd nuõrttbeäʹlnn, Aanarjääuʹr sauʹjj -, ooʹbđneǩǩ - da äppalčiõǥǥin, ns. sääʹmvuuʹvdest. Siʹjjin nuʹt kuäʹlmõs jäälast sääʹmvuuʹvd åålǥbeäʹlnn. Nuõrttsääʹmǩiõl mainsteeji mieʹrr lij pâʹjjel 350. Nuõrttsääʹmǩiõl jeäʹlljâttmužže lie čõõđtum vuänǩõs jeäʹlljâttemtuååim eeʹjjest 1993 ääʹljeeʹl. Nuõrttsääʹmǩiõll lij Lääʹddjânnmest mainstum sääʹmǩiõlin pukin jäänmõzzân vaarrvuâʹllsaž. Eeʹjjest 2008 lij ǩiõl jeäʹlljâttmužže alttuum Âʹvvlest ǩiõllpieʹsstoimmjumuš. <em type="bold">2. SÄʹMMLA HÅIDDÂKKSAI PEÂMMʼ MUUŽŽ ÄÄRVV DA TÄÄVTÕÕZZ </em></p>
<p>Håiddâkksai peâmmʼmuužžâst vueʹljet päärnai õuddõõzzi da vuõiggâdvuõđi staanmuužžâst. Håiddâkksai peâmmʼmuužžâst lij jõnn miârktõs še päärna puârastpirǧǧumuužž da tiõrvâsvuõđ õuddeejen. Täʹst plaanâst håiddâkksai peâmmʼmuš fiʹttjet håiddâkksai peââʹmm väʹlddkåʹddsai liinjâi mieʹldd siisǩlaž termmen. Håiddâkksai peâmmʼmuš miertõõlâd päärna jeeʹres jieʹllemkruuggâst šõddi peâmmvuâđđlaž vuârrvaaiktõzzân, koonn vuõssmõs täävvtõzzân lij õõudeed päärna obbväʹlddsa puârast pirǧǧumuužž5.</p>
<p>Säʹmmlast håiddâkksai peâmmʼmuužžâst lij miârkkšõõvvi rool nuʹt päärnai sääʹmǩiõl da säʹmmla identiteett ravvumuužžâst mâte še säʹmmlai seillmuš jiiʹjjes meerärttlen. 4 Jefremoff 5 Stakes 2005:13.</p>
<p>Sääʹmǩiõl mättʼteem- da jeäʹlljâttemvästteemvuõđ ferttai jueʹǩǩed dååma, håiddâkksai peâmmkääzzkõõzzi da vuađmättʼtõõzz kõõskâlt.</p>
<p>Säʹmmlast päärnast lij vuõiggâdvuõtt tuäʹrjjõõttâd håiddâkksai peâmmkääzkõõzzid šõddâd jiiʹjjes kulttuur vuäʹssližžen da ânškueʹtted säʹmmlaid teâđaid, čeäʹppvuõđid, naalid da aarvid. Säʹmmla håiddâkksai peâmmtoimmjumuužž vuađđan lie säʹmmla äärvv, kook lie jeeʹrben ǩiõll, ruått, õhttsažkåʹdd, raavâs identiteett, luâtt, äʹrbbvuõđ mieʹlddsa jieʹllemvueʹjj, sooǥǥbieʹli kõskksaž tääʹzzärvv da ooumažvuõtt, määŋgkulttuurvuõtt, rääuh da suåvâdvuõtt.</p>
<p>Säʹmmla håiddâkksai peâmmʼmuužž mieʹrren lij ooumaž, ǩii lij jiõʹččvuađlaž, vasttõõzkueʹddi, sosialaž, luândd da siltteem beäʹlest määŋgbeäʹllsaž da ǩeäʹst lij jiiʹjjes tätt da ärvvstõõllâmoodd da ǩii pirǧǧad ođđäiggsaž õhttsažkååʹddest. <em type="bold">3. SÄÄʹM </em>Ǩ <em type="bold">IÕLL HÅIDDÂKKSAI PEÂMMʼMUUŽŽÂST </em></p>
<p>Ǩiõll lij oummu jorddmõõžž da vuârrvaaiktõõzz vuađđ. Ǩiõl veäkka ooumaž teâđast jiiʹjjes, šõddâd jiiʹjstez fiʹttjõõzz da še kommuunkâstt pirrõõõzin. Tän-nääʹleld ǩiõll toimmai õhttsaž mââilmen da kulttuuren raajjʼjen. Säʹmmla lie mättjam jiiʹjjes jeäʹllstemvuudin leeʹd jeeʹres ǩiõli da kulttuurivuiʹm õõutsââʹjest da tän diõtt lie täuʹjja määŋgǩiõllsa da ovdde äärvv puerr ǩiõllčeäʹppvuõtte.</p>
<p>Sääʹmǩiõlin tarǩǩeet pukid Lääʹddjânnmest maisntum sääʹmǩiõlid, tâʹvv-, aanrõž- da nuõrttsääʹmǩiõlid. Lääʹddjânnam sääʹmǩiõl kolle meeraikõskksaž klasstõõllmuužž (UNESCO Red Book) mieʹldd vaarvuâʹllsaid kiõlid. Lääʹddjânnmest mainstum aanrõž - da nuõrttsääʹmǩiõlid klasstõõlât tuõđsânji vaarvuâʹllsaid ǩiõlid. Sääʹmǩiõll lij valddum eeʹjjest 2002 EU komissio tuõđsânji vaarvuâʹllsai ǩiõli proggramme. Sääʹm ǩiõli väʹlddvaarr lij tõn pirreei väʹlddǩiõll- da kulttuur. </p>
<p>Sääʹmǩiõli seillmõš õõlǥad, što õhttsažkåʹdd rääʹjj ǩiõli seiʹllmužže da õuddnumužže riʹjttjeei õuddldõõzzid. Tät õõlǥad puki sääʹmǩiõli pääiʹǩ positiivilaid jeeʹrab tuåimid. Ǩiõli seillmõš õõlǥad še tõn õhttsažkååʹdd vuäʹsslai vuâmmšâddmuužž, mii kuâsttai piârri ǩiõl vaʹlljumuužžâst. Alggmeeʹr ǩiõli âânnemvueittemvuõđi raʹvvumuš pukin jieʹllemvuuʹvdin lij vääžnai ǩiõl seiʹllmužže da õuddnumužže. Sääʹmkiõllsaž peiʹvvhåidd leʹbe ǩiõllpieʹss vuäitte leeʹd päärna odinakai sääʹmkiõllsa pirrõõzz.</p>
<p>Sääʹmǩiõllsaž peiʹvvhåiddmužže puõʹtti päärnai sääʹmǩiõl vaaldšummuš vuäitt leeʹd seämma jeeʹres tääzzin. Tâʹvvsääʹmǩiõllsest peiʹvvhååidâst ǩiõlsiltteem beäʹlest jeeʹrestääzzest åårai päärna šeätte seämma ärttla. Eärben vâʹǯǯelvuõttân lij tõt, mäʹhtt håiddâkksai peâmmʼmuužžâst vääʹlded lokku päärna ǩiõlvuađlaž taarbid määŋgnallšem päärnai ärttlest, koʹst lie jeeʹrestääzz mättjeei da kooi ǩiõlsiltteem da tuäʹrjjtaarbb vaajtâlle jiânnai. Jos päärna ǩiõlmättjem rijttjeei tuäʹrjjumuužž jeäʹt vuâmmaš tõt vuäitt viikkâd sääʹmǩiõllsa päärna ǩiõl vaajjtumuužže lääʹddǩiõllân.</p>
<p>Pukin håiddâkksai peâmmkääzkõõzzin ferttai ainsmâʹtted päärna õõutverddsaž vuõiggâdvuõtt jiiʹjjes ǩiõlle da kulttuure. <em type="bold">3.1. Sääʹm </em>ǩ <em type="bold">iõll vuõssmõzzân leʹbe nuʹbben </em>ǩ <em type="bold">iõllân </em></p>
<p>Uuʹccbi sââʹjest åårrjid lij vääžnai jiiʹjjes jieʹnnǩiõl mättjem lââzzen tõn seillmõš. Jieʹnnǩiõl lij ooumže čõnstõk jiiʹjjes kulttuure, identiteette da ruåđid. Tõst lij miârktõs še teâđ, jorddmõõžž da raajjâmvuâđlaž ǩiõllân. Ǩiõll lij vääžnai pukin håiddâkksai peâmmtoimmjumuužžin, tõt lij vuârrvaaiktõõzz neäʹvv da lokkčooud puknallšem mättjumužže. </p>
<p>Lääʹddjânnmest lie sääʹmpiârri, koin päärnai vuõssǩiõllân lij sääʹmǩiõll, kååʹtt lij seämmast še kuhttui puärrsi jieʹnnǩiõl da piârri dommǩiõll. Päärnaž mättai lääʹddǩiõl mâŋŋlubust takainalla škooule mõõneest. Håiddâkksai peâmmʼmuužžâst päärnaž vuäitt õõudeed da raʹvveed sääʹmǩiõlâs määŋgbeäʹllsai ǩiõlâânnemnaali mieʹldd.</p>
<p>Jäänaž sääʹmpäärnain šâdd kueiʹt ǩiõl da kulttuur piârrjin. Sij mättje kueʹhtt - leʹbe juʹn koumm ǩiõl šõddâm rääʹjest. Sääʹmǩiõllsest håiddâkksai peâmmʼmuužžâst lij kõõskâs rool päärna simultaanlaž6, määŋgǩiõlsâžvuõđ da ǩiõlvuađlaž identiteett tuäʹrjjumuužžâst nuʹt, što päärnaž âstt škooule pueeʹr ǩiõlsilttumuužž što vuäitt vuäʹssõõttâd sääʹmǩiõllsaž mättʼtõzze. <em type="bold">3.2. Sääʹm </em>ǩ <em type="bold">iõll </em>ǩ <em type="bold">iõllpieʹss </em>ǩ <em type="bold">iõllân </em></p>
<p>Ǩiõllpieʹss lij vueʹll škooulâkksaid ǩiõl beäʹlest uuʹccab naroodd leʹbe alggmeeʹr päärnaid tarǩǩuum peiʹvvhåiddpäiʹǩǩ, koʹst vaarvuâʹllsaž ǩiõl kåitta serdded päärnaid maisteeʹl tõn sijjid čõõđ ääiʹj aalǥâst ääʹljjeeʹl, håt- i sij jie fiʹttječče ǩiõl ǩiõllpieʹssä puäđeest. Ǩiõllpieʹssest ââned ǩiõl-lauggtemnääʹl. Ǩiõllpieʹsstoimmjumuš lij vuõinnum pueʹrren nääʹllen vaarvuâʹllsai ǩiõli jeäʹlljâttmuužžâst.7 </p>
<p>Ǩiõllpieʹssest mainsted pâi sääʹmǩiõl, ij-ga personkåʹdd jåårǥǥlââdd mainnseezz lääʹddǩiõlle ni aalǥâst, ko päärna jie võl tõn fiʹtte. Ǩiõl mättjumuužž tuäʹrjjeed tulǩǩeeʹl mainstumuužž seäveeʹl, jiõnneeʹl, kaartivuiʹmm, neäʹvvaivuiʹm, lauʹlljivuiʹm da likkeelʹl. Še persoonkåʹdd maainâst kõskkneezz pâi ǩiõllpieʹss ǩiõl.</p>
<p>Passiivlaž ǩiõlsiltteem õuddnem mieʹldd päärnaž tuõstškuätt siõmmnai siõmmnai aktiivlaž mainstumužže. Päärna uuʹvded mättjed kiõl jiiʹjjes hoodd mieʹldd. Päärnaikõskksaž ǩiõllân lij täuʹjja lääʹddǩiõll. Vâʹǯǯelvuõttân lij vuäʹǯǯad päärna kommunkâstted še kõskkneezz sääʹmǩiõlle. <em type="bold">3.3. Sääʹm </em>ǩ <em type="bold">iõl mättjem õhttsaž täävtõõzz </em></p>
<p>Juõʹǩǩpeiʹvvsai tuåimi õhttvuõđâst ǩiõll toimmai neäʹvvan, ij jiõčč ärvven. Håiddâkksai peâmmʼmuužžâst päärna ǩiõl õuddnumuužž õõudeed jeeʹresnallšem tuåimi mieʹldd. </p>
<p type="listitem">Håiddâkksai peâmmʼmuužžâst päärnaž</p>
<p type="listitem">raʹvvad sääʹmidentiteettes da kulttuures</p>
<p type="listitem">õõudâsviikkâd määŋgbeäʹllsa ǩiõlâânnemvueittemvuõđi veäkka ǩiõlâs juõʹǩǩpeiʹvvsain tuåimin; päärnaž saǥstââll, kõõjjâd da maainâst jiiʹjjes jurddjin,  tobddmuužzin ,  äʹjstõõzzin   6 samanaikainen 7 Pasanen 2003:33.</p>
<p type="listitem">vuäʹǯǯ veeidas teâđ da kiõʹččlâsttmuužž jiiʹjjes ǩiõlâst, kulttuurärbbvuõđâst da historiast da ǩiõččlâʹstt tõn ärvvsõs äʹššen</p>
<p type="listitem">tuõstškuätt âânnet da õõudeed aktiivlašnalla ǩiõl</p>
<p type="listitem">õõudâsviikkâd ǩiõlvuađlaž tiâttmuužžâs</p>
<p>Päärna ǩiõlmättjem diõtt lij vääžnai, što piâr, ruått da õhttsažkåʹdd šeâttâtte ǩiõl mättjumužže miõđâlt da tuäʹrjjee tõn aktiivlažnalla.</p>
<p type="listitem">Päärna sääʹmǩiõl ravveem neäʹvv:</p>
<p type="listitem">mainnâz, arvvtõõzz, tiivtt</p>
<p type="listitem">roolsiõr, kuuhlâžteatter, čuäjjtõõlmõš</p>
<p type="listitem">musiikk, jooik, leeuʹd, livđet, laulli</p>
<p type="listitem" xml:lang="smn">radio, video, lõõst, ǩeeʹrj, speââll, televisia</p>
<p type="listitem">puärrsi,  ruåđi  da  õhttsažkåʹddvuiʹm  ärbbvuâđlaž  eeʹjj-jårrõzze  koʹlle  õʹhtte määŋgbeäʹllsa  ǩiõlâânnemvueʹjj:  tuââʹj,  ǩiõʹtt  -tuâʹjai  raajjmuš,  luâđastliikkumuš, kåvvstõõllmuš, mieʹccest jååttmuužž, kaaunõõttmuužž, kõʹlljumuužž da šõddmuužž</p>
<p type="listitem">ǩeʹrjjtum sääʹmǩiõl kuâsttjumuš õõutilooǥǥ fyyslaž pirrõõzzâst (ilmtõõzz, peåggtõõzz, kaart, ǩõõlbb dnõ.)</p>
<p type="listitem">ǩeʹrjjpõõrtin da muzein kõʹlljumuužž</p>
<p type="listitem">vuârvaaiktõs jeeʹresâkksai sääʹmpäärnaivuiʹm</p>
<p type="listitem">õhttsažtuâʹjj jäʹrrsi håiddâkksai peâmmõõutilooǥǥi, ǩiõllristtjeäʹnn da - eeʹjj , säʹmmla media,  sieʹbrrkååʹddi da  õhttõõzzi vuiʹm</p>
<p type="listitem">saǥstõõllmuš - da škoouljemsõddmuužž puärrsid    3.4 Arggpeeiʹv õuddmiârkk ǩiõl mättjem õõudâsviikkmužže</p>
<p>Miõđlaš, staanlaž påread di vuõrâsoummu da päärna kõskksaž naʹddjõs da tääʹzzärvv smellkâstte päärna aktiivlaž ǩiõl âânnmužže. Päärna ǩiõlvuađlaž teâđstumuužž õuddnumužže päärnast ferttai leeʹd jiânnai määŋgbeäʹllsaž ǩiõlâânnem vueittemvuõtt puki tuåimi õhttvuõđâst. Päärna ǩiõlvuađlaž teâđstumuš õuddan ǩiõlin siõreest, tiivtid looǥǥeest, lääuleest da jeeʹresnallšem ǩiõl ååblǩid tobddstõõđeest. Ǩiõlvuađlaž teâđstumuš rääjj vuâđ lookkâm - da ǩeʹrjjtem silttumužže.</p>
<p>Vuõrâsooumaž vuäitt täuʹjja vuâmmšekani mainsted päärnže kueʹddtekani suu vuâsttvuârrlaž mainstumuužž. Saǥstõõllmuužžâst lij vääžnai uʹvdded äiʹǧǧ päärna jiiʹjjes juʹrddjid da mainnsid. Vuõrâsoummu ferttai teađsteeʹl vuâmmšed jiiʹjjes ǩiõl âânnmužž, što tõt leʹčče nuʹt määŋgbeäʹllsaž ko vuäitt. Päärnaivuiʹm vuäitt juõʹǩǩpeeiʹv harjtõõttâd ǩiõl õõutsââʹjest jm. laullji, laaulsiõri da tiivti veäkka.</p>
<p>Päärnai ǩiõlâânnemnaali määŋgbeäʹllsen čõõđtumužže päärnaid vueitet jueʹǩǩed uuʹcces ärttlid õuddmiârkkan ââʹjj mieʹldd. Täuʹjja tõk päärna, koin sääʹmǩiõl ilʹla võl čuuʹt raavâs, mainnste kõskkneezz miõlstes lääddas. Ärttlid raajeest täid päärnaid piijât jeeʹres ärttlid sääʹmǩiõl âânnem raʹvveem diõtt. Uuʹcces ärttlin jäänab äiʹǧǧ ǩiõttʼtõõllâd päärna jiiʹjjes ǩiõʹččlâsttmuužžid, tobddmuužžid leʹbe pâi mainsted. Ǩiõl mättʼtõõtti päärnaivuiʹm tobddmuužži õudde puhttmest ââned veäʹǩǩen kaartid, likkumuužž, jiõnid, seäʹvvmõõžž da mainsted seämmast måkam fittõõzz tõid kolle. Ääʹrjez päärnaž taarbaš ääiʹj da tueʹrjj mainstumuužžâst. Tõn diõtt lij vääžnai, što puk saǥstõõllâmnääʹl suin âânet äuʹǩǩen aktiivlažnalla. Tääzzverdsaž da staanlaž kontaatk raajjmužže tuâʹjjlaž vuäitt šiõttõõttâd päärnai fyyslaž täzze šâʹldda. Päärna väʹldde kontaaktt heâlpben da vuõrâsooumaž vuäitt ciŋlmõõvvâd kulddled da saǥstõõllâd siʹjjivuiʹm. Vuõrâsooumaž ohjjad aktiivlažnalla päärnai siõrršõddmuužžid tuäʹrjjeel seämmast päärnai sääʹmǩiõlâânnmuužž. Siõm päärnaid mainsted jiânnai jeeʹres håiddšõddmuužžin (jm. njuõʒʒikvaajtem, põõzzõõttmuužž da teâvõõttmuužž õhttvuõđâst) nõõmteeʹl seämmast jeeʹres roopp- pieʹǩǩid da pihttzid.</p>
<p><em type="bold">Tuejjeemnääʹl õuddmiârkk </em>ǩ <em type="bold">iõlvua </em>đ <em type="bold">laž teâ </em>đ <em type="bold">stumuužž õõdâsviikkmužže8: </em>Ǩ <em type="bold">iõl jiõnneemraajâlm: </em></p>
<p type="listitem">Tiivti  da  laaulsiõri  veäkka  päärnaž  tobddstââtt  sääʹmǩiõl  jiõnnõõzzid  da  sääntuâʹjaid,  mäʹhtt jeeʹresnallšem jiõnnõõzzid vuäitt õhttõõllâd. Jeeʹresnallšem sääʹnnpaarid (säännpaar, kook rätkje kueimstes  õõut  jiõnnõõzz  vuâđalt)  siskldeei  tiivti  veäkka  vueitet  uʹvdded  päärnže  peäggtâʹstted  tõst mäʹhtt jiõnnõõzzid ââned saani räätktõõllmužže.  Näkam tiivtt lie jm. tâʹvvsääʹmǩiõlâst.</p>
<p type="listitem" xml:lang="sme">Hutkás sij aikkaš, Gussa Guossa-Gessa9, Čieža čáppa čáhppes cizáža, Čáhči 10</p>
<p type="listitem">Saani raajõõttmuž:  Päärna  teâdstumuužž  saani  åbblǩin  da  saani  raajõõttmuužžâst  vueitet  õõudeed  jeerenallšem harjtõõzzivuiʹm;</p>
<p type="listitem">õhttõs- sääʹnnharjjtõõzz, õuddmiârkkan tâʹvvsääʹmǩiõlâst; guollemuorra - muorraguolli</p>
<p type="listitem">luâđ  jiõnid      muušttʼ  teei    sääʹnnharjjtõõzz.  Õuddmiârkkan  tâʹvvsääʹmǩiõlâst;  Dappasii gappasii duike11</p>
<p xml:lang="kal"><em type="italic">Eallu- laaul </em>12 </p>
<p>Ǩ <em type="bold">iõl ciâlkraajõõttmuš: </em></p>
<p>Päärna teâdstumuužž tõst mäʹhtt sään õhttne nuuʹbbid ciâlkjin vueitet õõudeed jeerenallšem tiivtivuiʹm. Õuddmiârkkan tâʹvvsääʹmǩiõlâst; <em type="italic">Lei oktii áhkku </em>(aika ååbleʒ ) <em type="italic">, Beahká viessu </em>(relatiivilause)13, <em type="italic">Meahcci eallit </em>(veerbi persoona ååbleǩ ), <em type="italic">Okta guolli vuodjá </em>(veerbi taaibtumuš )14 8 Aikio 2000:179-190. 9 Sátnestullamat –kirja 10,13 Suga suga su-kirja 11,12 Cuonjáeatni hoahkamat–kirja 12 Ánde da Risten jagi fárus –kirja <em type="bold">4 </em><em type="italic">. </em><em type="bold">SÄÄʹMKULTTUUR DA IDENTITEETT </em><em type="bold">4.1. Säʹmmlaž pärnnpoʹdd da peâmm </em></p>
<p>Ärbbvuõđ mieʹldd sääʹmpiârrjin puärrsin da päärnain šõdde âlddsõõzz õhttsaž juõʹǩǩpeiʹvvsain tuâʹjain. Päärna ohjjee seämmast, ko vuõrâsoummin lääi jiiʹjstez tuâʹjj.</p>
<p>Siõreest päärnaž mättji sosiaalaž čeäʹppvuõtte, tuejjeed tuââʹjj da âânnet luâđ reeǧǧesvuõđid da pirǧǧeed kõõrâs luâđâst. Säʹmmlaž peâmmʼmuužžâst ainsmâtte sosiaalaž vuâmmšemooddaid, kueiʹmi lokku väʹlddmužže di tuââʹj da siõr mieʹldd mättjumužže. Sääʹmpeâmmʼmuužž karttʼtii jeeʹrben vuõiǥteʹmes peâmmʼmuš. Päärna mättje vuâmmšekani väʹldded västteemvuõđ tuâʹjaineezz da åårrmest õõutsââʹjest piârrjest da pirrõõzzâst.</p>
<p>Annʼjõžpeeiʹv peâmmʼmuužžâst peelkâd võl sääʹm peâmmärbbvuõtt. Päärnaž mättʼteed uʹvdded pukid oummid äärvv. Cisttjumuš šâdd oummi lââzzen luõttu. Päärna jeät vuõiǧǧest vuäʹppest peʹce suʹnne mainsted šõddmuužžid da mainnsid jäʹrrsid lij šõddâm. Oummu šõddmuužž da õuddnumuužž täävvtõzzân lij määŋgbeäʹllsaž persoonlažvuõtt da veeidas silttumuš. Tääi ooddai õõudâsviikkmužže peâmmtuåimivuiʹm kååitad õõudeed päärna vuâmmšõõttâm - da jiõččärvvstõõllmušoodd, što son pirǧǧeʹčče ođđ kroota puõʹtti šõddmuužžin. Raavâs jiõččtobddmuš, čiõlǥâs jiõččkartt da raavâs identiteett veäǩǩad päärna toimmjed jiiʹjjez õudlõõzzi da čeäʹppvuõđi mieʹldd di jiõʹcces luâđlaž nääʹleld. Pueʹrr teäʹttemoodd mieʹccest likkeest, saǥstõõllmuužžin da jurddjin lie viâltʼtemes pueeʹr jieʹllem vaalđšem diõtt.15</p>
<p>Säʹmmlaž peâmmʼmuužžâst uuʹvdet äärvv pueeʹ vuâmmšõõttâm - da ärvvstõõllmušoodd lââzzen raavâs jiõččtobddmužže identiteette, veeidas silttumuužž, šiõttâmvuõđ, sosiaalvuõđ da mäʹrddnalla vuõd.16Obbväʹlddsaž täävvtõzzân lij õõudeed päärna jiõččvuađlaž jieʹllmest pirǧǧumuužž õhttu da õõutsââʹjest jäʹrrsi vuiʹm. Jiõʹččvuâđtlaž pirǧǧmuš õõlǥad tuejjeemnääʹl čeäʹppvuõđi vaalđšemvuõđ lââzzen psyykklaž vaalmâsvuõđ da ååskk tõzz, što vuäitt, silttad da käunn räʹtǩǩumuužžid proʹbleeʹmid da naʹddjââtt tõzz, što puk vuäitt mättjed.17</p>
<p>Säʹmmlaž õhttsažkååʹddest lij ärbbvuõđ mieʹldd ruåđin da õhttsažkååʹddest päärna peâmmvuõiggâdvuõtt da -vasttumuš. <em type="bold">4.2. Säʹmmlai kulttuuraarvi vääʹltumuš </em></p>
<p>Säʹmmlaid õhttee kulttuurlaž äärvv mâʹte ǩiõll, Identiteett, luâtt da ruått. Säämkulttuure kolle še äʹrbbvuõđ mieʹlddsa jieʹllemvueʹjj mâʹte puäʒʒhåiddmuš, kueʹllstumuš, meäʹccjumuš, uussmõš da ǩiõttʼtuââʹj. Kulttuura lij še säʹmmlaž. </p>
<p>Säʹmmlai jieʹllemnääʹll, kulttuur da äʹrbbvuõđ mieʹlddsa jieʹllemvueʹjj lie mutšõõvvâm ääiʹj mieʹldd. Ärbbvuâđlai teâđai da čeäʹppvuõđi mättjumuš ij sirddu teäʹnab piârrjest luađâlt päärnaid. Säʹmmla kulttuur seillmõš õõlǥad še annʼjõõžžâst ärbbvuâđlaž teâđai da čeäʹppvuõđi, di vuõiŋŋlaž jeällmõõžž serddmõõžž puõʹttjid puõlvvõõǥǥid. 15 Aikio 2007:42-56. 16 Aikio 2007: 17 Balto 2008:58, 60.</p>
<p>Säʹmmlaž äʹrbbvuõđ mieʹlddsaž tiâttmõš lij obbvuõtt, kååʹtt lij čõnnum ooumže da luõttu.</p>
<p>Säʹmmla teâđ, čeäʹppvuõđ da äärvv serddje vuõʹsssââʹjest tuåimi da tobddmuužži mieʹldd di njälmmlaž ärbben puõlvvõõǥǥâst nuʹbbe. Säʹmmlaž tiâttmõš siisǩâld teâđ jieʹllmest pirǧǧumuužzâst.</p>
<p>YK:n alggmeeʹrpeäggtõõzzâst cielǩed što alggmeeʹrain lij vuõiggâdvuõtt jeäʹlljâtted kulttuuräärbes da- naalid da mättʼteed tõiʹd puõʹttjid puõlvvõõǥǥid. Ärbbvuõđi jeäʹlljâttmuš lij vääžnai säʹmmlai jiõččmieʹrreem vuõiggâdvuõđ, sääʹmõhttsažkååʹddi viõǥsmâttem, kulttuur jiõʹččmääinlaž šiõttmõõžž (annʼjõž-õhttsažkååʹdd vâʹǯǯlõõzzid) da säʹmmlai puârastpirǧǧumuužž da tiõrvâsvuõđ õõudeem diõtt.18 Õhttsažkååʹdd põõžži raajlmid ferttai raajjâd õuddldõõzzid säʹmmlai kulttuur õuddnumužže; õuddmiârkkan ǩiõll- da kulttuurproggraammi, sosiaal- da tiõrvâsvuõđhuõl škooultjem- da õõdâsviikkâm proggraammi mieʹldd.</p>
<p>Päärnaž ânškuätt håiddâkksai peâmmʼmuužžâst säʹmmlaid kulttuuraarvid. Håiddâkksai peâmmtoimmjumuš lie puõʹtti kulttuuräärvv, kook lie ǩiiddõs õhttvuõđâst kueiʹmmses: - Identiteett - Õhttsažkåʹddvuõtt - Luâttõhttvuõtt - Äʹrbbvuõđ mieʹlddsa jieʹllemvueʹjj da pirǧǧumuš - Sooǥǥbieʹli kõskksaž tääʹzzärvv da ooumažvuõtt - Rääuh da suåvâdvuõtt - Määŋgkulttuurvuõtt <em type="bold">4.2.1. Identiteett </em></p>
<p>Identiteett šâdd vuârrvaaiktõõzzâst jäʹrrsi oummivuiʹm. Päärna identiteett miertõõlljen toimmje päärnže vääžnai oummu. Âlddõhttsažkåʹdd da väʹlddkulttuur vaaikte piârri naaʹlid mueʹǩǩeed päärna identiteett. Piârrjest vaaldšeei ǩiõl vaaikte še identiteett õuddnumužže.</p>
<p>Identiteett sõddâm vuađđan lij čiõlǥâs jiõččkartt. Ko oummust lij čiõlǥâs jiõččkartt, son tiatt koonn ärttla son kooll da čõõnââtt. Raavâs ruått- da piârkõskkvuõđ ravvee õhttsažkåʹddvuõđ da õhttsažkåʹdda čõõnõõttmuužž. Ooumaž vieʹssad identiteettes nuʹt jiiʹjjes õhttsažkååʹddest ko tõn åålǥbeäʹlnn še. Puârast toimmjeei identiteett õõlǥad, što ooumaž vuäitt tobddad, što suʹst lie seämma vuäddaz da alggpuattmõš ko järrzin seämma alggpueʹttmest åårai oummin19. </p>
<p>Sääʹmnuõrid kuõskki tutǩǩumuužžâst cieʹlǩed što säʹmmlaž identiteett vuäitt kuâsttjed jeeʹres tääzzin 20: 5. Persoon ǩiõččlâʹstt säʹmmlažvuõđ luâđližžen. Suʹst lij tääzzteäʹddlâž säʹmmlaž identiteett da son silttad ǩiõlâs da siisǩâd kulttuures. 4. Persoon silttad sääʹm ǩiõl, le-ša ij toobbd jeeʹres kulttuures vueʹssvuuʹvdid. 3. Persoon vaaldaš õõut kulttuures vueʹssvuuʹvd puârast. 2. Persoon kiõččlâʹstt säʹmmla identiteettes neäʹvvai mieʹldd. 1. Persoon teâđast jiiʹjjes säʹmmla tuââǥǥbu, le-ša ij haaled puhtted tõn õudde. 18 Balto 2008:51, 72. 19 Magga 2004:29, 77 20 Magga 2004:79.</p>
<p>Håiddâkksai peâmmtuâʹjj tuäʹrjjad dommpeâmmʼmuužž da vaalmašt ođđ puõlvvõõǥǥid toimmjed ođđäiggsaž sääʹmõhttsažkååʹddest. Kõskksaž tuâʹjjan lij väälted teâđ saaʹmin meeʹrrân, kulttuurärbbvuõđin da jieʹllemnääʹlin positiivlažnääʹleld nuʹt, što päärnaž ǩiddân jiiʹjjes kulttuure da ǩiõččlâʹstt säʹmmlažvuõđ luâđližžen .</p>
<p type="listitem">Tuejjeemnääʹl õuddmiârkk kulttuur- identiteett ravvumužže håiddâkksai peâmmʼmuužžâst:</p>
<p type="listitem">päärna vuâmmšem- da ärvvstõõllmušooddai õõudâsviikkmuš raajeel jeeʹresnallšem šõddmuužžid, koʹst päärnaž vuäʹǯǯ ǩiõččlâstted da õõudâsviikkâd čeäʹppvuõđid, silttumuužž, tobddmuužžid 21</p>
<p type="listitem">raavâs ruåttkõskkvuõđ</p>
<p type="listitem">säʹmmlai teâđai da čeäʹppvuõđi mättʼtumuš ärbbvuõđ čieʹppi vuäpstõõžžâst</p>
<p type="listitem">tiâtt  äʹmmlai  õhttsaž  historiast õhttân  meeʹrrân   neeljj väʹlddkååʹdd vuuʹvdest</p>
<p type="listitem">tobbdstõõđât maaddârääiʹji jieʹllem jeeʹres pââʹjid</p>
<p type="listitem">raavâs kõskkvuõtt ǩiõllärttel vuäʹsslaid 4.2.2 Õhttsažkåʹddvuõtt</p>
<p>Säʹmmlain lij raavâs õhttsažkåʹddvuõtt da teâđstumuš jiiʹjjes vuäddain da sooǥǥ vuäʹsslain da siʹjji jeäʹllsââʹjin. Õhttekuullâmtobddmuš piârrja šâdd õhttsaž pirǧǧumuužž, õõutsââʹjest jällstumuužžâst leʹbe piârri historiast. Sääʹmkulttuurest piâr lij veeidas sosialaž õhttsažkåʹdd, koʹst ruåttkõskkvuõđ da õhttekuullâmtobddmuš lie eärben vääžnai.</p>
<p>Tâʹvvsäʹmmlain da nuõrttsäʹmmlain piâr lij ärbbvuõđ mieʹldd šõddâm tääujab puõlvvõõǥǥâst. Aanrõõžžin piârri lij tääuʹjmõsân õõđpiâr.</p>
<p>Toimmjemvuâđlaž peâmm raʹvvâd puõlvvõõǥǥii kõskksaž õhttsažkåʹddvuõđ. Säʹmmlaid vääžnai ruått-, risttjeäʹnn da -eeʹjj da käiʹmmjärjstõk ravvee päärna õhttekuullâm tobddmuužž. Jeeʹres sääʹmärttli kõõskâlt lie rääʹtktõõzz risttjeäʹnni da -eeʹjji mieʹrin da tuâʹjain. Õuddmiârkkan nuõrttsäʹmmla ärbbvuõđâst risttjieʹnn leʹbe -eejʹjj jäämeest lij päärn tuâʹjjan raajjad ristt ääuʹd õõl da kueʹdded tõt sinne. Täk vaaiktõõzz puäʹtte nuõrttjest ortodoksiååskâst. Nuõrttsääʹmkultuurest ortodoksiåskk toimmai vääžnai sosiaallâsttem nääʹllen.</p>
<p>Annʼjõõžžâst õhttsažkåʹddvuõđâst lij jõnn vâʹǯǯelvuõtt, ko vueʹll 10-âkksain sääʹmpäärnain pâʹjjel 70 % jällste säʹmmlai dommvuuʹvd åålǥbeäʹlnn. Sääʹmvuuʹvdest jeeʹrben aanrõš- da nuõrttsäʹmmla jällste peađgai. Håiddâkksai peâmmʼmuužžâst lij eärben vääžnai rool tõn ainsmâʹttmuužžâst, što päärnaž vuäitt âânned kulttuures õõutâst jäʹrrsi ärttla kuuljivuiʹm.</p>
<p type="listitem">Tuejjeemnääʹl õuddmiârkk õhttsažkåʹddllisyyden ravvumužže håiddâkksai peâmmʼmuužžâst:</p>
<p type="listitem">mätttʼtõõđat ruåttnõõmtõõzzid raajeelʹl jiiʹjjes ruåttkaartt</p>
<p type="listitem">tobbdstõõđât päärnai risttjieʹnnid da -eeʹjjid da kääimaid</p>
<p type="listitem">tobbdstõõđât sääm nõmmärbbvuõtte da nõõmm oʹvddmõžže</p>
<p type="listitem">muuštet säʹmmlaid miârkkpeeiʹvid</p>
<p type="listitem">muuštet ruåđi šõddâmpeeiʹvid</p>
<p type="listitem">raajât õõutilooǥǥ õhttân lõõnnjâst <span type="quote">”õhttsažkåʹddlõõnjj”</span>, koʹst päärnai piârri da vuäʹssla  vuäitte päärna puuteeʹst  leʹbe  viiǯǯeeʹst išttled da juʹlsted kââʹff22</p>
<p type="listitem">kõʹlljet puärrsi kruuggin da puärrsipõõrŧâst  21 Aikio 2007:48. 22 Balto 2008:82-83.</p>
<p type="listitem">čââpp vuârvaaiktõs jiiʹjjes sääʹmõhttsažkååʹdd vuäʹsslaivuiʹm; eeʹjjårrõõzz mieʹlddsa tuââʹj, määʹtǩǩ, kõʹlljumuužž da õhttsaž miermieʹlddsa šõddmuužž</p>
<p type="listitem">ǩeʹrjjtõõllmuš (snimldõõǥǥ, pirstõõzz) håiddâkksai peâmmõõutilooǥǥi kõõskâlt</p>
<p type="listitem">kaaunõõttmuužž jeeʹresårnn jällsteeji säʹmmlaivuiʹm</p>
<p type="listitem">riâššat video- da netti kaaunõõttmuužžidjeeʹresårnnjällsteeji säʹmmlai vuiʹm</p>
<p type="listitem">prääʹzkjet säʹmmlai meeʹrlaipeeiʹv da mätttʼtõõđat sääʹm sooǥǥ laulli</p>
<p type="listitem">raajât jiiʹjjes liippkaggâmvueʹjj liipptempeeiʹvi vääʹras da toobdât sääʹmliippsymboliikka 4.2.3. Luâttõhttvuõtt</p>
<p>Säʹmmla lie pâi jeäʹllam luâđ âlddsõs jieʹllem da jeäʹllmõš lij leäʹmmaž čõnnum luâđjårrõzze da eeʹjj-jårrõzze. Luâđaunnsid lij õnnum ǩeâʹlljeeʹl, õnnum tõiʹd mäʹrddnalla di cisttjum da hoiddum luâtt. Säʹmmlai äʹrbbvuõđ mieʹlddsaž tiâttmõš õhttan kõskksââʹjest oummu da luâđ kõskkvuõtte. Luâtt, ooumaž da kulttuur lie ǩiddselt čõnnum kueiʹmeezz.</p>
<p>Luâtt lij vueʹss kulttuur da ooumažvuõđ. Kulttuur seillmužže lij vääžnai âânned huõl še luâđ puârastpirǧǧumuužžâst. Luâđ ââlǥče kuullâd kõskksaž vueʹssen päärna juõʹǩǩpeiʹvvsaž jieʹllem.23</p>
<p type="listitem">Tuejjeemnääʹl õuddmiârkk luâttõhttvuõđ ravvumužže håiddâkksai peâmmʼmuužžâst:</p>
<p type="listitem">lââzztet  päärna  ekologlaž  luâđtiâttmõõžž  säʹmmla  puäresoummu  vuäpstõõžžâst,  mâid  kost luâđaunnsid  vuäitt  väʹldded  da  mâm-med,  liikkeet  jântta,  ǩiõʹjjid  kueđkani,  jeäʹt  pueʹtǩǩ  ååuʹsid leʹbe joortõõll ǩieđjid, jeäʹt rooskât</p>
<p type="listitem">viiǥǥâd õõudâs päärna luâđ vuâmmšõõttâm ooddaid da luâđast likkeem čeäʹppvuõtte</p>
<p type="listitem">mätttʼtõõđat jeeʹresnallšem jânnmi nõõmtõõzzid</p>
<p type="listitem">vuâmmšõõttât juõʹǩǩpeeiʹv šõõŋ da jeeʹres luâđõlmstõõǥǥid</p>
<p type="listitem">seʹurrjet  eeʹjjaaiʹji vaajtõõzzid da tõn vaaiktõõzzid nääuʹdid da raazzid</p>
<p type="listitem">mätttʼtõõđat tobddât lååʹddaid da meäʹccjieʹlljied di tõõi ǩiõjjid</p>
<p type="listitem">mätttʼtõõđat âânnet luâđ aunnsid jeeʹres eeʹjjaaiʹjin</p>
<p type="listitem">tobbdstõõđât sääʹmpäiʹǩǩnõõmid</p>
<p type="listitem">tobbdstõõđât säʹmmlai pââzzpaaiǩid   4.2.4. Äʹrbbvuõđ mieʹlddsa jieʹllemvueʹjj da pirǧǧumuš</p>
<p>Puäʒʒhåiddmuš, kueʹllstumuš, meäʹccjumuš da uuʹcces mäʹddtääll di ǩiõttʼtuââʹj da luâđväärai uussmõš lie säʹmmlai ärbbvuâđlaž jieʹllemvueʹjj, kooi tuejjumuš lij määŋgaid säʹmmlaid jieʹllemnääʹll. Tõiʹd tuejjeet takainalla õhttuum jieʹllemvueʹǩǩen leʹbe jäʹrrsi ämmti kuâŋŋ. Puäʒʒhåiddmuužžâst lij puäʒʒhåiddamkulttuurest jieʹlljid säʹmmlaid jõnn kulttuurlaž miârktõs, tõst puäʒʒhåiddmužže kooll vueʹǯǯpuuttʼtem lââzzen obb piârri da sooǥǥ jieʹllemkruugg mâʹte sosiaalaž kõskkvuõđ, jeäʹllstumuš, jååʹttmuš, luâttpirrõz tobddmõš, äʹrbbvuõđ mieʹlddsaž tiâttmõš, luâđ ekologlaž âânnmuš da sääʹm ǩiõttʼtuââʹj. </p>
<p>Kueʹllstumuš lij leäʹmmaž čueđi eeʹjji säʹmmlai äʹrbbvuõđ mieʹlddsaž jieʹllemvueʹǩǩ.</p>
<p>Aanrõõžž lie kueʹlšiiʹlli Aanar jääuʹrest da tõn pirrõõzzâst. Miâʹrr-reedd nuõrttsääʹmsiijdi piârrjin leʹjje vuästemvuoiggâvuõđ luõzz kueʹllstumužže miâr âlnn da Paatsjooǥǥâst.</p>
<p>Luõzz kueʹllstumuš lij õin võl Teäʹnnsäʹmmlai kulttuur kõõskâs raajji.</p>
<p><em type="bold">Tuejjeemnääʹl õuddmiârkk jieʹllemvueʹjjid da pir </em>ǧǧ <em type="bold">umuužž lokku väʹlddmest håiddâkksai peâmmʼmuužžâst: </em>23 Balto 2008:47-50, 57. </p>
<p type="listitem">Puäʒʒhåiddmuš:</p>
<p type="listitem">mätttʼtõõđat čauʹstõõǥǥ âânnmuužž, puäʒʒmiârkid, puõccunõõmtõõzzid, siõrât puäʒʒ siõrid</p>
<p type="listitem">raajât riižžin puõccuid da uʹcc pikalõsääiʹdaid olggân -da seśt âânnmužže</p>
<p type="listitem">jååđet puäʒʒpikalõõzzin, vueʹzzmiârkkumuužžâšt</p>
<p type="listitem">seʹurrjet  puõccu ähttmuužž da jeeʹres vueʹssi äuǩǩen âânnmuužž</p>
<p type="listitem">kaaggât jeäʹkklid, čuõppât vuåššid, sueiʹnid</p>
<p type="listitem">mätttʼtõõđat kääʹddespuõccu čõõnnmuužž jiiʹjjes da tobbdstõõđât puõccu pââččmužže</p>
<p type="listitem">mätttʼtõõđat neeib da sääʹmneeib âânnmuužž</p>
<p type="listitem">Kueʹllstumuš:</p>
<p type="listitem">mätttʼtõõđat kueʹli nõõmtõõzzid, jeeʹresnallšem šeellemnaalid da kueʹlǩiõttʼ tõõllmuužž</p>
<p type="listitem">šeelet ǩeaʹđđa kueʹl kâlddjest vuäʹggeeʹl, juŋŋsivuiʹm, kooukivuiʹm, katiskain, kåålǥteeʹl</p>
<p type="listitem">šeelet ǩeäʹssa kueʹl sääiʹmivuiʹm, vuäʹggeeʹl, perhoin, katiskain, kuuʹǩǩes seeimain, puäʹrrvin</p>
<p type="listitem">šeelet kueʹl sääiʹmivuiʹm, nueʹtteeʹl, kuuʹǩǩes seeimain, kolkkteeʹl da puäʹrrvin</p>
<p type="listitem">šeelet kueʹl täʹlvva juŋŋsivuiʹm, nueʹtteeʹl, vuäʹggeeʹl da kooukivuiʹm</p>
<p type="listitem">mätttʼtõõđat sääimaai teevvmuužž, kueʹllstem neäʹvvai da võnnâs huõʹllmõõžž</p>
<p type="listitem">Meäʹccjumuš da uussmõš:</p>
<p type="listitem">mätttʼtõõđat tuejjeed reeʹppǩiõlid</p>
<p type="listitem">mätttʼtõõđat tobddat jeeʹres meäʹccjieʹllji ǩiõʹjjid da šeellemnaalid siltteeja vuäpstõõžžâst</p>
<p type="listitem">uussât mueʹrjid</p>
<p type="listitem">Mäʹddtääll:</p>
<p type="listitem">tobbdstõõđât kuuzzi da saauʒi håiddmužže kõʹlljeeʹl skoott - da sauʒʒtäälain</p>
<p type="listitem">tobbdstõõđât šâddtuâʹjaid, kââlvet pååttâǩ da jeeʹres raazzid</p>
<p type="listitem">Porrmõš kulttuur:</p>
<p type="listitem">riâššat mieʹrrääiʹji mieʹldd säʹmmlaid porrmõspeeiʹvid da leibbjempeeiʹvid ärbbvuõđ mättʼteeji vuäpstõõžžâst</p>
<p type="listitem">valmštet porrmõõzz juõʹǩǩ peeiʹv</p>
<p type="listitem">suõvstet kueʹl da puõccuvueʹǯǯ, valmštet sälttvueʹǯǯ, sälttkueeʹl</p>
<p type="listitem">mätttʼtõõđat mueʹrji  seillmõõžž da noorât poorrâm luâttraazzid; rääʹzz rääʹss (väinönputki), sälttsueiʹnn</p>
<p type="listitem">tobbdstõõđât säʹmmlai ärbbvuâđlaž talkkâmraazziid da tõõi âânnmužže</p>
<p type="listitem">Aazzmuš:</p>
<p type="listitem">raajât säʹmmlai ärbbvuâđlaž jeäʹllsââʹjid da raajlmid ( õuddm. uuʹccesmaallid ): kååvas, kuäđaid, jeeʹresnallšem ääitaid</p>
<p type="listitem">ceäggtet kååvas da mätttʼtõõđat tõzz õʹhttekuuʹlli vueʹjjid; tollǩieʹđji da tuõrgg viǯǯmuužž, kåvvas jeeʹres  pieʹǩǩid,  porrmõž</p>
<p>Säʹmmlaž ǩiõttʼtuâʹjjärbbvuõtt lij čuuʹt reeʹǧǧes da jieʹlli vueʹss sääʹmkulttuur. Ǩiõttʼtuââʹj lie âânnemneäʹvv da tõõi valmštem vuađđ lij ärbbvuâđlaž tiâttmuužžâst. Säämǩiõtt-tuõʹjju koʹlle jm. muõrr-, čuäʹrvv- da čõuʹddtuââʹj di peʹsser - da tâʹnnǩeʹrrjjmuužž, liânttkååđđmuš da säʹrǧǧpihttzi valmštumuš da heäʹrvtumuš parǧǧuum liânti da liântivuiʹm.</p>
<p>Lääʹddjânnam säʹmmlain li viʹtt sääʹmpihttzi väʹlddmaall.: Teännjooǥǥ, Enontekiö-</p>
<p>Kautokeino, Vuotso di aanrõõžž da nuõrttsääʹmpihttâž. Pihttzi maall da heäʹrvvtumuš seuʹrrje sääʹm ǩiõll raaʹjid. Täärǩben ǩiõʹččeeʹl pihttzimaall vuäitte vaajjtõõllâd še sooǥǥi leʹbe piârrji sest. Nuõrttsäʹmmlai piiutâz rätkkai jäänmõsân jeeʹres sääʹm pihttzin muušttʼ teeʹl karjjlõõzzi meeʹrpihttzid. Säʹmmlaid piiutâz lij vueʹss sääʹmidentiteett. Sääʹmkulttuurest meer čeäʹpptuâʹjj da tõn siisǩeei estetiikk lij rääʹtǩkani vueʹss jieʹllmest da tõst lij jõnn õhttsažkåʹddlaž miârktõs. Pihttzi, keäʹppri, vuõddji heäʹrvvtem ååbleǩ da eeuʹnn õlmmee kuullmõõžž koonn-ne soǩǩe leʹbe šuurab vuʹvddõhttsažkåʹdda da ravvee õhttekuullâmtobddmuužž. Kiõđiraajjâm veäkka päärnaž mättai uʹvdded äärvv ǩiõđčeäʹppvuõtte arggjieʹllem äuʹǩkčeäʹppvuõttân.</p>
<p type="listitem">Tuejjeemnääʹl õuddmiârkk ǩiõttʼtuâʹjj ärbbvuõđâst håiddâkksai peâmmʼmuužžâst:</p>
<p type="listitem">raajât kuuhlâid sääʹmpihttzid</p>
<p type="listitem">kååččad ǩiõttʼtuâʹjj da musiikk čeäʹppid vuäʹpsted sääʹmpihttzi âânnmuužžâst</p>
<p type="listitem">tobbdstõõđât jeeʹres sääʹmärttli sääʹmpihttzid da keäʹpprid</p>
<p type="listitem">raajât peʹsser tuâʹjaid</p>
<p type="listitem">kâârjed oollaid, pâânet snalddjin, kååđet rääʹn</p>
<p type="listitem">raajât oll-lââʹjjtuâʹjaid (ǩeeʹst, liânti poonjjmõš/paʹrǧǧumuš, raabbâl-liântt, sääʹmvaaʹcc)</p>
<p type="listitem">valmštet puõccutueʹljâst čeešn, raajât češnn- da čõuʹddtuâʹjaid</p>
<p type="listitem">raajât muõrâst da puõccutääuʹtest jeeʹresnallšem neäʹvvaid</p>
<p type="listitem">ääutet, nieʹsǩet da salttjed kammzid, raajât kaaʹmmisueiʹnid</p>
<p type="listitem">kåšǩǩeet ǩeađđa nuʹǩǩež čõõudid da raajât čõõudest ǩiõtt-tuâʹjaid da kueʹll taautin heäʹrvid    4.2.5. Sooǥǥbieʹli kõskksaž tääʹzzärvv da ooumažvuõtt</p>
<p>Sääʹmõhttsažkååʹddest neezznin lij historialaž vuâđalt leäʹmmaž tääzzverddsaž sââʹjj åummaivuiʹm, koozz takainallšem lij leäʹmmaž rooli, tuâʹjai da jieʹllemkruuggi symmetralažvuõtt da kueiʹmez tiuʹddeemvuõtt.</p>
<p>Håiddâkksai peâmm plaanmuužžâst da čõõđtumuužžâst ââned huõl sooǥǥbieʹli kõskksa tääzzäärvv čõõđtumuužžâst nuʹt, što päärnaž vuäitt õuddned sooǥǥbieʹllrool vuõrddji raajjtõõzzikani. Mättjemest da identiteett ravvumuužžâst väʹldded lokku niõđi da paarni jäänmõsân jiiʹjjesnallšem nääʹl toimmjed. Päärn vuäitte ǩiõʹččlâstted luâđast toimmjumuužž miõllsubun ko sest tuejjumuužž. Niõđ lie täuʹjja jäänab aktiivlaž sest. Håiddâkksai peâmmʼmuužžâst vuäitt âânned äuʹǩǩen luâđ raaveed paarni jiõččnaʹddjõõzz še sijjid veeres pirrõõzzâst. Da västteeʹl âânned äuʹǩǩen niõđi aktiivlažvuõđ sest raaveed siʹjji jiõččtoimmjemvuõđ õuddmiârkkan luâđast.24</p>
<p>Säʹmmla vuäinnmõõžž mieʹldd mäʹrddnalla jeäʹllmõš lij ooumžen jeäʹllmõš. Mäʹrddnalla jeäʹllmõš da vuõiggâdvuâđlážvuõtt räʹjje oummu vuađ. Täävvtõõleest pueeʹr jieʹllem vaaldšemvuõđ ooumaž pârgg miertieʹđeeʹl jieʹlled vaaldšeeʹl da mäʹrddnalla.25 Ooumažvuõtte kooll še suåvâdvuõtt da oodd pirǧǧeed jeeresnallšem oummivuiʹm da luâđast26. Håiddâkksai peâmmʼmuužžâst tääzzäärvv da ooumažvuõđ vueitet õõudeed jeerenallšem nazvaan – saǥstõõllmuužživuiʹm da rool siõrivuiʹm, koin harjjtõõlât jiiʹjjez tobddmuužži, -juʹrddji da ǩiõʹččlâstmuužži õudde pohttmõõzz. <em type="bold">4.2.6. Rääuh da suåvâdvuõtt </em></p>
<p>Määŋgkulttuurlaž õhttsažkååʹddest oummu silttee toimmjed õhttsažkååʹddest väʹlddnoormi mieʹldd da šeätte mõõnteǩani persoonlaž jiiʹjjesnallšemvuõđâs da kulttuures. Säʹmmlaid lij luâdmieʹĺddsaž ooccâd ǩiõʹččlâsttmuužžid jeeʹres kulttuurin, ooccâd õhttvuõđid räätktõõzzid da šiõtteed õhtte kulttuurlaž risttreiddsažvuõđid jieʹllemvaalđšem da pirǧǧeem pueʹrumužže. Pueʹrr teäʹttemodd mieʹccest likkumuužžâst, saǥstõõllmuužžin 24 Balto 2008:84, viitattu teoksessa Baer 2007. 25 Aikio 2007: 109, 113. 26 Balto 2008:58. da jurddjin õõudee še pueeʹr jieʹllem vaaldšummuužž. Päärnavuiʹm saǥstõõleest väʹldded lokku obbvääʹldelt puk aʹššu vaaikteei raajjʼ jid, le-ša jeäʹt čorran ääʹššest.27</p>
<p>Sosialaž vuâmmšemoodd da kueiʹmi loʹkku väʹlddmuš lie vääžnai sosiaalâžvuõtte šõddmuužžâst. Ruåttkõskkvuõđi kaggmuš da päärna mieʹldd väʹlldmõš jeeʹresnallšem tuâʹjjstõõllmuužžid õõudee päärna sosiaalvuõđ. <em type="bold">4.2.7. Mää </em>ŋ <em type="bold">gkulttuurvuõtt </em></p>
<p>Säʹmmla jällste neeljj jeeʹres valdia vuuʹvdest da jeäʹlle määŋgai kulttuurvaaiktõõzzi vueʹlnn. Tät õõlǥad oummust pueʹrid määŋgkulttuurlažvueʹjjid di määŋg jânnam meeʹrčeäʹppvuõđi silttumuužž. Säʹmmla pâʹrǧǧe peâmmʼmeeʹl õõudeed täiʹd jiiʹjjesnallšemvuõdid.</p>
<p>Määŋgkulttuurvuõtte mättʼtjem sizz kolle positiiivlaž da aktiivlaž kulttuurkõskksa vuârrvaaiktõõzz, jeeʹresnaašemvuõđ cisttjumuužž di nåkkmi čeäʹppvuõđi da teâđai mättjem, kook lie õuddldõzzân määŋgkulttuurlaž õhttsažkååʹddest spraavvdõõttmužže.</p>
<p>Håiddâkksai peâmmʼmuužžâst päärnast ferttai leeʹd vueittemvuõtt õõudâsviikkâd kulttuurlaž tiâttmuužžâs da jeeʹresnallšemvuõđi õhttvuõđi fiʹttjõs.</p>
<p>Pueʹr vuâmmšõõttâmoodd veäǩǩad vuâmmšed še uuccmõõzzid kulttuurrääʹtktõõzzid da ravvõs kulttuurfiʹttjõõzz veäkka ooumaž pâstt jeeʹres vueʹjjin mueʹǩǩeed toimmjumuužžas kulttuurtuâʹkkses vuađâlt.</p>
<p>Päärna peâʹmmʼmužže vuäʹssõõđi ââlǥče teađsteeʹl ohjjeed päärna kulttuurlaž teađstumuužž. Jeäʹleest määŋgkulttuurlaž pirrõõzzâst ooumaž kaaunââtt juõʹǩǩpeeiʹv nuuʹbb kulttuurõlmstõõǥǥid da räʹtktõõzzid. Jieʹllmez vaaldšumužže son rääjj õhttvuõđid kulttuurlaž rääʹtktõõzzi kõsǩǩe da âânn räʹtktõõzzid äuʹǩǩen jieʹllem vaaldšumuužžâst.</p>
<p>Kulttuurlaž teâđstumuužž veäkka ooumaž vuäitt fiʹttjed jeeʹresnallšemvuõđi õhttvuõđid. Määŋgkulttuurlažvuõđ seilljem õõlǥtõzzân lij, što kulttuur jeeʹresnallšemvuõđi kõõskâlt lij positiivlaž õhttvuõtt. Kulttuurlaž rääʹtktõõzzi kaggmuš tuejjad tõn, što ooumaž veälttad nuuʹbbest kulttuurest puõʹtti aaʹššid ǩiõččlââsteeʹl tõid vaarrân jiiʹjjes kulttuure. Tät tuõʹllai pâʹjjen õuddkäddmõõzz da oʹvdd vueittemvuõđ kulttuurlaž iilbšumuužže. Õhttu suåvadvuõtte põrggi määŋgkulttuurvuõtt ij staann kulttuurlaž ij-ga persoonkõskksaž tääzzäärvv. Luâđlaž määŋgkulttuurvuõtt lij vuađđan õhttsažvasttumumužže, koʹst nuuʹbbid persoonid da kulttuurid šiõttõõlat tääzzärvv mieʹldd..28</p>
<p type="listitem">Tuejjeemnääʹl õuddmiârkk määŋgkulttuurlažvuõđ arvvstumužže da kulttuur fiʹttjõõzz õõudâsviikkmužže håiddâkksai peâmmʼmuužžâst:</p>
<p type="listitem">mainsted päärnže määŋgnallšem da -miârkkšeei mainnsid</p>
<p type="listitem">raajât šõddmuužžid, koʹin päärnaž piäžž arvvstõõllâd kulttuurlaž rääʹtktõõzzi kõskksaid õhttvuõđid (ij räʹtktõõzzid )  da saǥstõõllâd tõin</p>
<p type="listitem">raajjâd vueʹjjid, koʹst päärnaž smeâtt jiiʹjjes kulttuurlaž ǩiõʹččlâsttmuužžid</p>
<p type="listitem">viikkad õõudâs päärna vuâmmšõõttâm - da ärvvstõõllmušoodd järjsteeʹl õhttsaid šõddmuužžid kulttuur eeʹtǩeejivuiʹm 27 Aikio 2007:107, 52, 55-57. 28 Aikio 2007:74 – 96. 4.3. Säʹmmlažmusiikk, tanss, maainâzärbbvuõtt, čeäʹpptuâʹjj da ǩeʹrjjlažvuõtt</p>
<p>Säʹmmlast musiikkest lij vääžnai kulttuurlaž da õhttsažkåʹddlaž miârktõs. Luohti, leuʹdd, livđe leʹbe nuõrttsäʹmmlaž reäkmõšärbbvuõtt vuäitt leeʹd persoon tobbdmiârkk, sueʹles mainnsi mansteei, õhttvuõđ raajji, hääsǩteei, rääǩǩesvuõđ tobddsteei, viggteei, luâđ da meäʹccjieʹllji karttʼteei, päärnai peâmmai leʹbe neäʹvv nuuʹbb oummu mošttmužže da pecclâsttmužže. Säʹmmlaž musiikk ärbbvuađlaž ååblǩest lij läppješkuättam da tõn čuäjtumuš da tuejjumuš lij occnam. Ärbbvuâđlaž musiikk pâldde lij jeäʹlljam ärbbvuõttmusiikk ođđ ååblǩest. Äʹrbbvuõđ mieʹlddsaž musiikk lij õin säʹmmlaid vääžnai identiteett symboli da õhtte noorri viõkk. Ärbbvuõttmusiikk jeäʹlljâttmužže lij vääžnai, što håiddâkksai peâmmʼmuužžâst päärnain lij vueittemvuõtt kuuʹllâd da vueiʹnned musiikk čeäʹppid.</p>
<p>Kadrealsiõrr lij jååttam Ruõššjânnam kulttuurkruuggi mieʹldd nuõrttsäʹmmlaid.</p>
<p>Nuõrttsäʹmmlaž kadrealsiõrr lij neeljj paar raajjâm, koozz kolle neljj oumma da neljj neljä neezzan. Tanss lij paari kõskksaž vuârrmainstumuš, koonn tueʹǩǩen såitt garmaanmusiikk leʹbe leudd.</p>
<p>Sääʹm maainâzärbbvuõtt lij luâdmieʹĺddsaž ǩiõlvuađlaž âlmmeem reeʹǧǧesvuõtt, säänlaž reeʹǧǧesvuõtt da õlmstõõǥǥi määŋgnallšemvuõtt.. Säʹmmlaž maainâz lij täuʹjja kooskaž koonn-ne mooštt, mušttlõõzz koonn-ne tuõđlaž šõddmuužžâst leʹbe nuuʹbbest mainnsest. Mainnâz koʹlle õʹhtte täuʹjja paaiǩi-, šõddmuužži-, oummi-, pieʹnnei-, puõccui-, jeeʹresnallšem tuâʹjaivuiʹmm da luõđain. Säʹmmla musiikk – da mainstemärbbvuõđ mieʹldd päärnaž piäʹzz tieʹtted Sääʹmjieʹllem vueʹjjid da kulttuure kuulli aaʹššin.</p>
<p>Kaartčeäʹpptuâʹjj lij õhtt õlmmeemnääʹll, kååʹtt õõudâsveekk päärna miõl- likkõõzzid da smellâkvuõđ jiõččõlmmumuužžâst.. Čeäʹpptuâʹjain peâmmʼmeeʹl kååitad päärna määŋgbeäʹllsa õõdumužže.. Päärnaivuiʹm ââlǥče âânned nut jiânnai ko mååžna luâvas karttvuađlaž õlmmumuužž. Eeuʹnid da ååblǩid tobddstõõttmuš konkreettlaž neäʹvvai mieʹldd lij juʹn miõllsõs. Čeäʹppvuõđ kuånstivuiʹm sääʹmvuõđ vuäitt kiõttʼtõõllâd määŋgbeäʹllsânji. Siõmpäärnaivuiʹm täärǩmõs lij ǩiõččlâʹsttemvuađlažvuõtt da aaʹšši ǩiõttʼtõõllmuš kaarti da tuejjeem mieʹldd.</p>
<p>Säʹmmla sääʹnâânnem ärbbvuõtt lij raavâs. Maainâsärbbvuõđ serddje õuddal puk päärnaiǩeʹrjjlažvuõđâst. Määŋg säʹmmla päärnaiǩeerjj vuađđân lij õhttvuõtt arggmââilmmn da kuestǩani mââilmmn kõõskâlt. Ǩeeʹrjin pâʹjjan sääʹmǩiõl reeǧǧesvuõtt, kååʹtt vueinet vääžnai äʹššen obb kulttuurärbbvuõđ fiʹttjumužže.29</p>
<p type="listitem">Tuejjeemnääʹl õuddmiârkk ärbbvuâđlaž teâđ väältumuužžâst, čeäppvuađlaž  ǩiõʹččlâstmuužži da esteettlaž fiʹttjõõzz raavumuužžâst håiddâkksai peâmmʼmuužžâst:</p>
<p type="listitem">raajât mainnzin da ärvstõõllmuužžin vueʹss juõʹǩǩpeiʹvvsaid tuåimid</p>
<p type="listitem">âânet äiʹǧǧmiermieʹlddsa <span type="quote" xml:lang="smn">”maainâspeeiʹv”</span> puäresoummivuiʹm</p>
<p type="listitem">ǩiõčcât puäresoummivuiʹm vuäʹmm kaartid da <span type="quote">”mušttlet”</span> šõddmuužžid</p>
<p type="listitem">kulddlet da mätttʼtõõđat pääiklaž ärbbvuõttmusiikk musiikčieʹppivuiʹm</p>
<p type="listitem">tobbdstõõđât jäʹrrsi vuuʹvdi musiikkärbbvuõtte</p>
<p type="listitem">raajât jiiʹjjes õõutilooǥǥâst joiku/leuʹdd/livđe, harjjtõõlât jiõnâânnmuužž da čuäjtumuužž</p>
<p type="listitem">siõrât säʹmmlaid siõrid, laaulsiõrid, valmštet säʹmmlaid siõrrneäʹvvaid  29 Lehtola 1997:96,104.</p>
<p type="listitem">tobbdstõõđât čeäʹppvuõđ veäkka säʹmmlaid eeuʹnid, sääʹmpihttzid, luõttu jeeʹres  eeʹjjaaiʹji mieʹldd</p>
<p type="listitem">raajât õõutiloǩǩe läǧǧstum aunnsin miine kartt (lõõstin cuõppum kaartid, põmmâi, eeuʹni âânnmuužž)</p>
<p type="listitem">raajât čeäʹppǩiõtt-tuâʹjaid (miõl liikkõõzz âânnmuš, ođđ idea raajjmuš)</p>
<p type="listitem">čuäjtet koonn- ne säʹmmla mainnâz, ǩiõčcât säʹmmlaid jieʹllikaartid</p>
<p type="listitem">tobbdstõõđât säʹmmlaid tiivtid da ǩeʹrjjlažvuõtte, noorât ärbbvuõtt tiâđ jm. mainstââtteeʹl</p>
<p type="listitem">kååččad pääiklaž sääʹm čeäpptuâʹjjlaid kõʹlljed, kõʹlljet čeäʹpptuâʹjj- da kulttuuršõddmuužžin</p>
<p type="listitem">tobbdstõõđât sääʹm čeäpptuõʹjju da symbolid:</p>
<p>Nils-Aslak Valkeapää: eeuʹni âânnmuš, symboliikk</p>
<p>Kerttu Vuolab: čuõppâmtekniikk, kollaazz</p>
<p type="listitem">Merja Aletta Ranttila: Prinsesskaartt  Brita Marakatt-Labba: ǩeʹrjjeemtekniikk, mainnâz</p>
<p type="listitem">riâššat sääʹmpäärnai õhttsaid juõʹǩkâkksaid čeäʹppšõddmuužžid 5.  SOSIALAŽVUÕTT, SIÕRR, LIIKKUMUŠ DA MÄTTJUMUŠ 5.1. Mättjumuš, siõrr da liikkumuš</p>
<p>Mättjemrämm šâdd staanlaž da kueʹddteei åårrmuužžâst, koʹst päärnaž vuäʹǯǯ vueittemvuõđ jiõččvuađlaž, jiiʹjjestuåimmsa tutǩǩumužže da raajjmužže. Juõǩǩkaž päärnaž lij persoonlaž mättjeei. Što juõǩǩkaž päärnaž vuäitče kaunnâd jiiʹjjesnääʹll da tõn mieʹldd räämm mättjed, tieʹddtet håiddâkksai peâmmʼmuužžâst määŋgbeäʹllsažvuõtte še mättjem kõskkvuõđin. Håiddâkksai peâmm pedagoglaž vâʹǯǯelvuõttân lij uʹvdded päärnže miõllsõs , määŋgbeäʹllsaid mättjem ǩiõʹččlâsttmuužžid ǩiõl da kulttuurkõskkvuõđin nuʹt , što päärnaž ǩiõččlâʹstt tõid ärvvsõs äʹššen da son tuâʹstt še ǩiõččlâddet da ošvtõõttât30.</p>
<p>Peâmmtoimmjumuužžâst päärna vuâmmšõõttâm - da jiõčč ärvvstõõllâmooddaid viiǥǥâd õõudâs määŋgbeäʹllsânji. Päärnže jeäʹt vuõiǧǧest säärn, mähtt miine äʹšš aalǥče tuejjeed peʹce päärna ohjjeed pueʹrren vuõinnum tuåimmjemnääʹlin uuʹvdeeʹl suʹnne peäggtõõzzid.. Täävvtõzzân lij vuäʹǯǯad päärnaž jiõčč arvvstõõllâd tuâʹjjâz pohttmõõzzid da silttumuužž tääzz mååžna jiânnai tuõđmieʹlld. Ärvvstõõllmušooddai õuddnumuš veäǩǩad päärna proʹbleeʹmpaaiǩin.31</p>
<p>Päärna veeidasvuõđ da määŋgbeäʹllsažvuõd õõdâsviikkmužže aaʹssid mättʼteet obbneezz da kååitad puhtted õudde pukid tõzz kuulli õhttvuõđid. Peâmm lij teâđstum, ij sättõknallšem. Ođđ äʹšš čõõnât ǩiõʹččlâstmuužži mieʹldd ääiʹjben mättjum aaʹššid. Päärna ferttai vuäʹǯǯad jiõčč vuâmmšed kåått koonn aʹššu õhttan da vueinned tõn vuâđalt obbaaʹššid. Håt- i ohjjumuš ilʹla čuuʹt tärǩǩ, päärna staanvuõđ tobddmuužž jeäʹt lâʹsmmed. Päärnast lij pâi ǩiine ooumaž ǩeäzz naʹddjõõttâd, ǩeäst vuäitt kõõččâd, jos iʹlla jiõčč piâzzâm tuõtti pohttmõžže leʹbe jos lij ärvvstõõllâmpohttmõõzzâst pannaainâs.</p>
<p>Säʹmmla siõri vuađđ lij pââimõssaaʹjest luâđast da jieʹllemvueʹjjin. Luâđast vuäʹǯǯad ideaid, loŋŋtõõzz, da aunnsid siõrrneäʹvvaid. Siõrid suåvtet eeʹjjaaiʹjid da tõk täuʹjja čuäjte vuõrâsoummi tuõʹjju kuulli toåimid. Siõrr lij raajjâmvuõđlaž. 30 Balto 2008:53. 31 Aikio 2007:44-46</p>
<p>Liikkumuš lij päärnže luâđlaž nääʹll tobddstõõttâd jiõcceezz, nuuʹbbid oummid da pirrõzze. Šõddâmpirrõõzz da juõʹǩǩpeiʹvvsai tuåimi ââlǥče uʹvdded päärnže vueittemvuõtt määŋgbeäʹllsa luâđastliikkumužže. Liikkumuš raʹvvâđ teâdstumuužž jiiʹstez da mättjumuužžâst taarbšum čeäʹppvuõđid.32 Päärnaž taarbaš juõʹǩǩpeeiʹv uuʹccmõsân kueʹhtt čiâss liikkumuužž. Motorlaž vuađđčeäʹppvuõtte lie väʒʒmõš, urččmuš, njoiggmõš, vuelǧǧumuš, ǩiddväʹlldmõš, čihččmõš di tääkkmõš.. Liikkeem- da siõrrâmnääʹli vueʹjjin päärnaž vuäʹǯǯ luâdalt harjtõõttâd sosiaalaž čeäʹppvuõđid. Jiiʹjjes rååpp tobddmõs rääjj vuađ rååoo kaartt da miõđlaž jiõččkartt õuddnumužže.33</p>
<p type="listitem">Tuejjeemnääʹl õuddmiârkk sääʹmsiõrin:</p>
<p type="listitem">kumpp - da puäʒʒ, kueʹbǯǯ šeellemsiõrid</p>
<p type="listitem">čaustõk- da puäʒʒpikalõs-siõrid</p>
<p type="listitem">nueʹttsiõrid</p>
<p type="listitem">jieʹllji ǩiõʹjji tobddstemsiõrid, reʹppsiõrid</p>
<p type="listitem">peiʹvv - da šõŋŋsõrid 5.2. Õõutveäkka toimmjumuš da huõl âânnmuš</p>
<p>Håiddâkksai peâmm aarǥâst håiddmuužž, peâmmʼmuužž da mättjumuužž ij vueitt räʹtǩǩed kuimstes, peʹce tõk teäʹdde päärna taarbi mieʹldd. Håiddâkksai peâmmʼmuužžâst peiʹvv lij tiudd šõddmuužžid, koin päärnaž mättai toimmjumuužž mieʹldd. Juõʹǩǩpeiʹvvsain aarǥtuâʹjain päärnaž mättai vasttumužže da täävvtõsvuõtte. Nuʹt hååidd, peâmmtuââʹj ko še mättjem mierren lij veäǩǩted päärna tuejjeed da juʹrdded jiõčč di kueʹdded västteemvuõđ. Kueiʹmi cisttjumuužžâst da loʹkku väʹlddmuužzâst di sosiaalaž čeäʹppvuõđâst siõrr lie kõskksââʹjest håiddâkksai peâmmʼmuužžâst. Päärnaž mättai suåvtõollâd, jueʹǩǩed da toimmjed õõutsââʹjest. Raajid suåvâd õõutsââʹjest obb peâmmõhttsažkååʹdd kõõskâlt. Risttreidd šõddmuužžid ohjjeed saǥstõõleeʹl päärnai da vuõrâsoummi kõõskâlt suåvtõleeʹl.</p>
<p>Õõutveäkka toimmjumuš lij rämm päärnže da onnstem ǩiõʹččlâsttmuužžid lij vueittemvuõtt vuäʹǯǯad siõrr da aaʹšši mättjem mieʹldd. <em type="bold">5.3. Juõʹ </em>ǩǩ <em type="bold">peiʹvvsa tuååim, porrmõž da šõddâmpirrõz </em></p>
<p>Päärnže jiiʹjjesnallšem tuåimmjemnääĺ lie siõrrmõš, liikkumuš, čeäʹppvuâđlaž ǩiõʹččlâsttmuš da tutǩǩumuš, kooi mieʹldd päärnaž vuäitt raʹvveed puârast pirǧǧumuužž da fiʹttjõõzz jiiʹstez. Päärna jiiʹjjesnallšem tuåimmjemnääĺ vääldet lokku juõʹǩǩpeiʹvvsain tuåimin. Juõʹǩǩpeiʹvvsain tuåimin čõõđtet täʹst plaanâst peäggtum kulttuur siisǩeid da äärvaid nuʹt, što päärnaž vuäitt ǩiõʹččlâstted ǩiõlâs da kulttuures luâđližžen vueʹssen jiiʹjjes jieʹllmez. Juõʹǩǩpeiʹvvsaid tuåimid čõõđteest ââned veäʹǩǩen sääʹmõhttsažkååʹdd teâđaid da čeäʹppvuõđ.</p>
<p>Porrmõž lij vueʹss päärnai vuađđhååid, peâmmʼmuužž da mättõõzz. Päärna kueʹddted tobddstõõttâd ođđ porrmõšaunnsid da njâdded jeeʹresnallšem porrmõõžžid. Porrmõž lij sosiaalâž čeäʹppvuõđi harjjtõõllmõs, koʹst päärnaž mättai puârast åårrad, kueiʹmi lokku väʹlddmuužž da uʹvdded äärvv porrmõžže. Päärna kueʹddted jiiʹjjestuåimmsa poorrmužže ǩiirteʹmes, staanlaž da mättʼtõõttmužže miõđlaž pirrõõzzâst. Porrmõšvaʹljjumuužž, 32 Stakes 2005:22-23. 33 STM 2005:9-10, 14. poorrâmšoddmuš, porrmõš- saaǥǥ da šiõttõõttmuš ohjjee päärnai poorrâmnaali õuddnumuužž. Siõrrââʹjjest lij vääžnai porrmõõõžž määŋgbeäʹllsažvuõtt, šââddai, heedâlmi da mueʹrji jânnjõs âânnmuš, teemesvuõʹj poorrâmvuõʹjjân, vuõʹjteʹmes mieʹlǩǩ, kõskkporrmõõžži šlaajj, juukkmõõžži jeäʹrmelt vaʹlljumuš da tuäveemnaali viälttʼtumuš..34</p>
<p>Päärna šõddâmpirrõz ferttai leeʹd fyyslaž, psyyklaž da sosiaalaž raajjʼji beäʹlest nåkam, što tõt õõudâđ päärna puârast pirǧǧumuužž, tiõrvâsvuõđ, šõddmuužž, õuddnumuužž da mättjumuužž. Eärben vuâmmšed õõutilooǥǥ kõõmtääzz. Veäʹllštumuš , kõõmmʼmuš da leeiǥǥ sosiaalaž kontaaktt pââjee päärna stressläđđasvuõd leigga pââjas , mii jiiʹjjes beäʹlest vuäitt vaaikted päärna jeäʹrmmvuađlaž da ǩiõlvuâđlaž õuddnumužže , moštte , jiõččkartte di sosiaalaž čeäʹppvuõđid35.</p>
<p>Sõddâmpirrõõzzâst vuâmmšet staanvuõđ da dommnallšemvuõđ lââzzen tuåimmsââʹji toimmjemvuõtte, luâđ âlddsõsvuõtte da tõzz, mäʹhtt tõk oʹvdde vueittemvuõđ säʹmmla ärbbvuõđ serddmužže luâđalt. Tuåimmsââʹjin lij vueittemvuõtt še jeeʹresnallšem säʹmmlai ǩiõʹtt -tuâʹjai raajjmužže. Tuåimmsââʹji âlddsõõzzâst lij vueittemvuõtt kåvvaz da jäʹrrsi säʹmmlai ärbbvuâđlaž šeljjraajlmi ceäggtumužže. Ǩeʹddmäärǩ säämnalla raajeeʹl vueitet jiiʹjjesnalla raʹvveed päärna kulttuur-identiteett da raajjâd jäänben määŋgbeäʹllsaid ǩiõlâânnem vueittemvuõđ . <em type="bold">6. SÄʹMMLA HÅIDDÂKKSAI PEÂMMTUÂÂʹJ TOIMMJUMUUŽŽ PLAANMUŠ, </em>Č </p>
<p><em type="bold">ÕÕ </em>Đ <em type="bold">TUMMUŠ, OHJJUMUŠ da ÄRVVSTÕÕLLMUŠ 6.1. Håiddâkksai peâmmtoimmjumuužž plaanmuš </em></p>
<p>Håiddâkksai peâmmpeâmmõõutilååǥǥin raajât õõutilooǥǥmieʹlddsaž toimmjemplaann, kååʹnn vuađđân lie säämhåiddâʹkksai peâmmplaan da sääʹm eeʹjj-jårrõs. Plaan vuađdân tuõʹlljed säʹmmlai kääuʹc eeʹjjaaiʹjid, kååʹtt karttʹttâd säʹmmlai mââilmmkaart. Säʹmmlaž mââilmmkartt šâdd da jeäʹll arggpeeiʹv tuâʹjai kõoskâst36. Säʹmmlai kääuʹc eeʹjjääiʹj lie täʹlvv, kiđđtäʹlvv, ǩiđđ, ǩiđđǩieʹss, ǩieʹss, čõhččǩieʹss, čõhčč da čõhččtäʹlvv.</p>
<p>Päärnže raajât privaat håiddâʹkksai peâmmplaan (vasu) õhttsažtuâʹjast päärna puärrsi leʹbe jäʹrrsi päärn huõlâânnmest västteei oummivuiʹm. Vasu täävvtõzzân lij päärna jiiʹjjesnallšemvuõđ da puärrsi vuäinnmõõzzi lokku väʹlldmõš toimmjumuužž järjstumuužžâšt jm. päärna ǩiõčclâʹsttmuužž, taarbb da puõʹtti ääiʹj vuäinnmõožž, päärna miõlǩiessi ääʹšš, ravvõsvuõđ da päärna persoonlaž tueʹrjj da ohjjeemtaarbid. Håiddâʹkksai peâmmplaanqst suåvât puärrsivuiʹm õõutsââʹjest toimmjemnaalin. Päärnaž vuäitt še jiõčč vuäʹssõõttâd håiddâʹkksai peâmmplaann raajjmužže da ärvvstõõllmušin puärrsi da personkååʹdd õõutveäkka suåppõmnääʹleld.37</p>
<p>Håiddâkksai peâmmpeâmmõõutilååǥǥin riâššat äiǧǧmiermieʹlddsaid plaanâmsååbbrid piârrji vuiʹm. Õõutilooǥǥ jiiʹjjes toimmjemplaanmuužžâst da čõõđtumuužžâst ââned veeidâlt veäʹǩǩen obb sääʹmõhttsažkååʹdd. Håiddâkksai peâmmtoimmjumuužž plaanmuužžâst raajât õhttsažtuââj še jeeʹres sääʹm õõutilooǥǥi kõõskâlt di jiiʹjjes kååʹddest mâte sääʹmvuuʹvdest obbneezz. Täävvtõzzân lij raajjâd põõžži sääʹmvuuʹvd 34 STM 2004:3, 150. 35 Keltikangas-Järvinen 2009. 36 Helander 2000:172, viitattu teoksessa Magga 2004:20 37 STM 2009: 32. 2002:9 säiʹmm, kååʹtt beäʹllstes pohtt tueʹrjj tuõʹjju da lââzzad säʹmmla håiddâkksai peâmmtoimmjumuužž siisǩe õõdâsviikkâm vueittemvuõđ .</p>
<p>Õõutilooǥǥ kuõskki toimmjemplaan siisǩâld jm. puõʹtti seuʹrrjemnalla åårai aaʹššid : - takai täävtõõzz - šõddâmpirrõõzz karttʼtumuš - sääʹm ǩiõl mättjem täävtõõzz da neäʹvv - kulttuuraarvi čõõđtumuš tuejjeemnääʹllen eeʹjj- jårrõõzz mieʹldd - õhttsažtuâʹjj puärrsi, sooǥǥ da jäʹrrsivuiʹm - toimmjumuužž ärvvstõõllmuš da ǩõskkšââʹjest åårai õõdâsviikkâmääʹšš <em type="bold">6.2. Håiddâkksai peâmmtuââʹj </em>č <em type="bold">õõ </em>đ <em type="bold">tummuš </em></p>
<p>Päärnai peiʹvvhåidd lij vuađđkääzzkõs, koonn järjstumuš lij kååʹdd õõlǥtummuš da koonn teäʹǧǧvuõtt šâdd vuõss-sââʹjest õhttsažkååʹdd tieʹǧǧin. Õhttsažkååʹdd tuâʹjjan lij staanad šlaajjmieʹldd pueeʹr peiʹvvhååid vuäʹǯǯmuš nuʹt, što pukin päärnain lij vueittemvuõtt vuäʹssõõttâd kääzzkõõzzid huõlǩani piârri sosioekonomlaž leʹbe jeeʹres õhttsažkååʹddvuađlaž sââʹjest leʹbe jeäʹllsââʹjest. Kääzzkõõzzi ferttje leeʹd määŋgbeäʹllsa da jeeʹres kääzzkâsttemnääʹli tääzzverddsaž õõdâsviikkmuužzast ferttai âânned huõl.38 Sääʹmǩiõllsai vuađđkääzzkõõzzi puuttʼtumuužžâst väʹsttee vuõss- sââʹjest sääʹmvuuʹvd kååʹdd. Jieʹnnǩiõlsai kääzzkõõzzi puuttʼtumus lij kuuitaǥ lääʹjjest miertõllum puki Lääʹddjânnam kååʹddi vuađđtuâʹjjan. Še õhttõõzz lie vuäʹssõõttam miârkkšõõvvi nääʹleld sääʹmǩiõllsai kääzzkõõzzi puuttʼtumužže.</p>
<p>Säʹmmlai dommvuuʹvdest riâššat sääʹm peiʹvvhååid da ǩiõllpieʹsstoimmjumuužž vuõss- sââʹjest ärttelpiârpeiʹvvhåiddan. Odinakai Uʹccjooǥǥ kååʹddest toimmai tâʹvvsäʹmmlaž peiʹvvdomm. Ärttelpiârpeiʹvvhåiddååbleǩ lij tieʹddi vuõss-sââʹjjlaž toimmjemnääʹll koonn vuađđan lie kuuǩes määtǩ di škoouljum personkååʹdd vuäʹǯǯmõš. Še sääʹmǩõllsa peiʹvvhååid taarb vaajjtõõllmuš di uuʹcces päärnaimieʹr siijdin vaaiktam ärttelpiârpeiʹvvhåiddååbleǩ jäänumužže. Dååmašõddi säʹmmlaž piârpeiʹvvhåidd sääʹmvuuʹvd kååʹddin iʹlla vuäʹǯǯamnalla.</p>
<p>Säʹmmlai dommvuʹvdest lie kålggmannu 2009 teâđai mieʹldd sääʹmǩiõllsai håiddâkksai peâmmkääzzkõõzzi kruuggâst õhtsižže 104 päärna, koinn sääʹmǩiõllsest peiʹvvhååidâst 71 päärna da ǩiõllpieʹsstoimmjumuužžâst 33 päärna. Sääʹmǩiõllsest peiʹvvhååidâst åårai päärnai mieʹrr lij maaimõs 5 eeʹjj äiʹǧǧen lâzznam Aanar da Uʹccjooǥǥ kååʹddin da oʹccnam Enontekiö kååʹddest. Säʹmmlai dommvuuʹvd åålǥbeäʹlnn sääʹmǩiõlin obbpeiʹvvsaž peiʹvvhåidd lij vuäʹǯǯamnalla Ruäʹvnjaarǥâst, koʹst lie 7 päärna. Oulust toimmai sääʹmkiõllsaž håiddâkksai peâmmkruugg, koʹst lie mieʹldd 5 päärna. <em type="bold">6.3. Håiddâkksai peâmmtuââʹj ohjjumuš </em></p>
<p>Sääʹmkiõllsaž peiʹvvhåidd da ǩiõllpieʹsstoimmjumuš kolle sääʹmvuuʹvd kååʹddin sosiaaltuååim leʹbe čuõvtemtuââʹj vaaldšem vuâlla. Säʹmmla håiddâkksai peâmmtuââʹj ohjjumuš šâdd Lääʹddjânnmest vuõss-sââʹjest Lääʹddǩiõlle, Uʹccjooǥǥ kååʹddest toimmai sääʹmkiõllsaž håiddâkksai peâmmtuâʹjj ohjjeei. Håiddâkksai peâmmtuââʹj ohjjumuužžâst väʹstteei personkåʹdd ainsmâtt, što säʹmmlai håiddâkksai peâmmõõutilooǥǥi toimmjumuš 38 STM 2002 tuäʹrjjad sääʹmpäärna jiiʹjjes ǩiõl da kulttuur pâʹjjen tuõʹlljumuužž da õõudâsviikkmuužž. Peiʹvvhåiddâkksai peâmmtuâʹjast vaʹstteei personkååʹddest ââlǥče leed rijttjeei sääʹmǩiõl da kulttuur tobddmõš di teâđ määŋgǩiõllsažvuõttpeâmmtuâʹjast. Säʹmmla håiddâkksai peâmmtuââʹj ohjjumuužžâst tuejjeet õhttsažtuââj Sääʹmteeʹggain. <em type="bold">6.4. Toimmjumuužž ärvvstõõllmuš </em></p>
<p>Håiddâkksai peâmmkääzzkõõzzi ärvvstõõllmuužž čõõđtet õõutveäkka päärna da suu puärrsi, sooǥǥ, personkååʹdd da jäʹrrzi õhttsažtuâʹjjneeǩǩivuiʹm. Peâmmtuâʹjj lij čõnnum kulttuure da õhttsažkååʹdd muttõzze. Toimmjempirrõõzz muttõõzz vaaikte håiddâkksai peâmmtuåimm cõõđtumužže juäʹtkkjeei ärvvstõõllmuzzin, tõn mieʹlddsa toimmjumuužž õõudâsviikkâm täävvtõõzzi šïõttumuže da čõõđtumužže39. Håiddâkksai peâmmtuââʹj siisǩe arvstõõllâm veäkka viiǥǥâd õõudâs håiddâkksai peâmmtuââʹj aarǥtoimmjumuužž nuʹt , što håiddâkksai peâmm vuäitče mååžna puârast vaʹstteed juõǩǩka päärna taarbid da håiddâkksai peâmmtuââʹj õhttân kääzzkâsttemnääʹllen piârrji taarbid..</p>
<p>Arvstõõllmuužž čõõđtumuužž vueʹssen ââlǥče õõutilooǥǥid kuõskki plaanâst miertõõllâd mäʹhtt teâđaid norre, ǩeäk arvstâlle, kuäs da mõõnnalla.. Toimmjumuužž ärvvstõõllmužže kooll še päärna vuâmmšumuš da suu aarǥ kuâʹsttjeejen raajjmuš ǩeʹrjteeʹl pââjas päärna kuõskki vuâmmšum aaʹššid. Vuâmmšõõttmuš veäǩǩad peâmmʼmai tobddât päärna õuddnumuužž pââʹjid da persoonlaž nääʹlid. Šõddmuužžin, koin peâmmjest šâdd huõll päärna diõtt, lij vuõss-sââʹjest vääžnai årsted vuâmšõttâd päärna toimmjumuužž da tõst šõddâm muttõõzzid. Juõʹǩǩpeiʹvvsaž vuâmmšâddmuš oʹvdd arvvsõš teâđ puärrsid.</p>
<p>Vuâmmšõddmuš da dokumenttmuš lie še pueʹr neäʹvv päärna vuäʹssatvuõd õõudumuužžâst. Peâmmai vummšâdd še päärnai miõlǩieʹss aaššid što vuäitt plaanâd toimmjumuužž päärnast vueʹlǧǧjen kueđeeʹl sââʹj päärna jiiʹjjes čuäjtõõzzid. Päärna, puärrsi da sooǥǥ uʹvddem maacctõs veäǩǩad personkååʹdd teâđsted koʹst lij onnstum da koʹst lij pueʹrumuš . Ärvvstõõllmuš siisǩâld jm. - päärna persoonlaž da ǩiõlvuađlaž õuddnumuužž ärvvstõõllmuužž - ärvvstõõllmuužž tõst, mäʹhtt säʹmmla kulttuuräärvv tuâtte tuejjeemnääʹllen. håiddâkksai peâmmtuâʹjjlai, puärrsi da sooǥǥ peâmmõhttsažtuââʹjj ärvvstõõllmuužž - ärvvstõõllmuužž tõšt, mäʹhtt toimmjumuužž organâsttmuš da järjstumuš tuäʹrjjee päärna obbväʹlddsa puârast pirǧǧumuužž.</p>
<p>Personkååʹdd arvstõõllâmneäʹvvan lie vuâmmšõddmuš, dokumenttmuš, jiiʹjjes tuââʹj ärvvstõõllmuš, õõudâsviikkâmsaǥstõõllmuužž jååđteejin, õõutilooǥǥi seʹst tuâʹjjpäiʹǩǩsååbbar da obb kååʹdd säʹmmla håiddâkksai peâmmtuâʹjjlai sååbbar.</p>
<p>Säʹmmla håiddâʹkksai peâmmtuââʹj plaanmuužž vuađđân noorât maacctõõzz Tâʹvv-Lääʹddjânnam sosiaaltuââʹj siltteemkõskkõõzz tuåimest. Maacctõõzz mieʹldd vuäʹǯǯum teâđ âânet äuʹǩǩen säʹmmla håiddâkksai peâmmtuââʹj õõuđâsviikkâmtuâʹjast. <em type="bold">6.4. Staannvuõttplaann </em>39 STM 2009: 49. </p>
<p>Peiʹvvhååid staannvuõttplaan sizz kolle di persoonkååʹdd što päärnaid kuõskki lääʹjjmieʹlddsa da järraz staanvuõđ da tiõrvâsvuõđ kuõskki plaan. Peiʹvvhåiddlääʹǩǩ õõlǥad toimmjemõõutilooǥǥ âânned huõl peiʹvvhååid staanlaž järjstumuužžâst.</p>
<p>Peiʹvvhååid staannvuõttplaan lij peäʹllštem plaanâst veeidab obb staanvuõđ pueʹrumužže da pâʹjjentuõlʹlljmužže sǩihttjeei äʹššpõmmâi. Staannvuõttplaanâst arvvlâdde toimmjumuužž ukkõõzzid da selvvted toimmjumuužž riiskit vääldeeʹl lokku peiʹvvhååidmuužžâst šiõtteei lääʹjji kõskksaž õõlǥtumuužžid, toimmjemõõutilooǥǥ tuâʹjjsueʹjjeem toimmjemproggramm di tuââʹj tiõrvâsvuõtthuõl tuâʹjjpäiʹǩǩselvvtõõzzid. Tarǩkeem kruugg sizz kolle jm. toimmjemõõutilooǥǥ personkååʹdd, hååidast åårai päärna, toimmjemõõutilooǥǥâst kõʹlljeei oummu, toimmjemõõutilooǥǥ ålgg - da siisǩesââʹj di toimmjemneäʹvv da âlddpirrõz.40</p>
<p>Säʹmmlain håiddâkksai peâmmpeâmmõõutilååǥǥin čõđtum kulttuure kuulli määŋgbeäʹllsaž toimmjumuš päärnaivuiʹm jm. tollstõõllmuš, jeeʹresnallšem šõddmuužžid da jååttmuužžid vuäʹssõõttmuš õõlǥad õõudǩiõtte järjstõõllmuužžid, õhttsažtuââj da staanvuõđ vuâmmšeei plaanmuužž di rijttjeei personkåʹddresuurssid. Jååttmuužžid dn. vueitet järjsted õhttsažtuâʹjast päärna piârri, sooǥǥ da resurssipersonkååʹddivuiʹm, le-ša še täin vueʹjjin ferttai toimmjumuužžâst vaʹstteei personkååʹdd selvvted vasttumuš- da staannvuõttkõjldõõzzid puärrsivuiʹm õõudǩiõtte. Håiddâkksai peâmmõõutilååǥǥin raajât päärnai jååđtemvuäpstõõzzid di suåvad taarbšeest õõutveäkka päärnai puärrsivuiʹm keʹrjjvuađalt päärnai vuäʹssõõttmuužžâst jm. motorǩealkk -, võõnâs – dn. jååttmuužžid da tõin õõlǥtum staan- neäʹvvain (suõʹjjkeäʹpper, peäʹlšštemliiʹjvv). <em type="bold">6.5. Jeeʹrab tuäʹrjj håiddâkksai peâmmʼmuužžâst </em></p>
<p>Juõǩǩka päärna šõddmuš, õuddnumuž da mättjumuš lij persoonlaž. Päärnaž vuäitt taarbšed tueʹrjj fyyslaž, teađlaž, ceäʹppvuađlaž, tobdd-jieʹllem leʹbe sosiaalaž õuddnumuužž vueʹssvuuʹvdin. Peiʹvvhååid tarbb vuäitt šõddâd teʹl, ko päärna šõddâmvueeʹjj jouʹdde vaarrvuâʹlla leʹbe jie staan suu tiõrvâsvuõđ da õuddnumuužž.41 Jeeʹrben håiddâkksai peâmmtuââʹj da vuäʹpstempääiʹǩǩ ferttai toimmjed čaapp õhttsažtuâʹjast päärnai mättjemvaiggadvuõđi da ääiʹjbuš tueʹrj taarbb tobddstumužže.</p>
<p>Ko puärraz leʹbe håiddâkksai peâmmpersonkåʹdd vuâmmše päärna õuddnumuužzâst mââjumuužž leʹbe rääʹtktõõzzid <em type="bold">, </em>saǥstõõllâd õhttsest, mii päärna õuddnumuužzâst lij persoonlaž leʹbe persoonlažvuõd jiiʹjjesnallšemvuõtt da koʹst lij tueʹrjj tarbb. </p>
<p>Toimmjumuužž vuâlggmužžân lie päärna persoonlažvuõđ väʹlddmuš loʹkku da jiõččtobddmuužž raavummuš. Ääʹvai da naʹddjõõddi påread päärna puärrsi da personkååʹdd kõõskâlt räjje vuađđ toimjeeiji õhttsažtuõʹjju päärna õudde. Taarbbšeest arvstõõllmuužž tuäʹjjen hanǩǩeet puärrsivuiʹm suåppumnääʹleld äʹšštobddi ceälkkmuš.</p>
<p>Taarbšum tuäʹrjjtuåimid altteed tâlles ko tuäʹrjjtarbb lij vuâmmšum. <em type="bold">6.6. Õuddmättʹtõs </em></p>
<p>Õuddmättʹtõs lij vueʹss håiddâkksai peâmmâst. Kååʹddest lij lääʹjjvuađđlaž õõlǥtummuš järjsted õuddmättõõzz. Ouddmättõõzz vueitet järjsted jun- a peiʹvvhååidâst leʹbe 40 Saarsalmi 2008:7. 41 Stakes 2005:35. škooulâst. Teʹl ko õõlǥtummuužž riâššat peiʹvvhåiddpääiʹǩest, õuddmättʹtõzze šiõtteed teuʹdded še peiʹvvhååidlääʹjj. </p>
<p>Säʹmmlai dommvuʹvdest sääʹmǩiõli õõlǥtummuužž riâššat vuađmättʼtõõzz õhttvuõđâst. Õõlǥtummuužžid čõõđtet vuađđmättʼtõsllääʹjj mieʹldd. Õuddmättʹtõõzz mättʼtõsplaan vuaađ ohjjee väʹlddkååʹddlaž õuddmättʹtõõzz siisǩe, šlaajj da pääiklai mättʼtõsplaani raajjmuužž. Sääʹmǩiõlle uʹvddemnalla åårai õuddmättʹtõõzz ǩiõlvuađlaž täävtõõzz lie seämma ko še jeeʹres õuddmättʹtõõzzâst. Päärnže ferttai peâmmtuââʹj da mättʼtõõzz veäkka uʹvdded vueittemvuõtt mättjed še säʹmmlaž kulttuurpärbb. Mättʼtõõzz teäʹdd vuuʹvd lie sääʹmkulttuur, jeeʹrben joikk da ǩiõttʼtuââʹj, jieʹllemvueʹjj, jieʹllemnääʹll da pääiklaž luâtt. Ǩiõlvuađlaž da kulttuurärbbvuõđ juäʹtkkumuužž ferttai õõudeed õhttsažtuâʹjast pääiklaž õhttsažkååʹddin.42 <em type="bold">7. ÕHTTSAŽTUÂʹJJ DA VASTTUMUŠ 7.1. Peâmmkueiʹmmvuõtt puärrsi da soo </em>ǥǥ <em type="bold">vuiʹm </em></p>
<p>Peâmmkueiʹmmvuõtt lij kõskkvuõtt, koʹst personkåʹdd, puärraz da päärna huõl âânnmužže vuäʹssõõđi oummu teađsteeʹl čõõnâdde päärna šõddmuužž, õuddnumuužž da mättjem tuäʹrjjumužže. Kueiʹmmvuõđâst puärraz, ruått da tuâʹjjla lie tääzzverdsaž, le-ša jeeʹresnallšem päärna tobddi. Päärna doomm da håiddâkksai peâmmkääzzkõõzzi raavâs õhttsažtuâʹjj tuäʹrjjad päärna jiõn koʹlljumuužž.. Päärnast lij vuõiggâdvuõtt vuäʹssõõttâd, vaaikted da šõddâd kuʹllum juõʹǩkpeiʹvvsain tuõjjstõõllmuužžin da siõrin.</p>
<p>Päärna, piârri da personkååʹddin čõõđtum saǥstõõllmuužži vuađâlt raajât håiddâʹkksai päärnai peâmmplaan. Håiddâkksai peâmm toimmjumuužžid da plaanid raajeest tuäʹrjjeed puärrsi da päärnai vaaiktemvueittemvuõđ peiʹvvhååid õõdâsviikkmužže da ärvvstõõllmužže.</p>
<p>Kueiʹmmvuõtt õõlǥad še tõn, što kuhttuin vueʹssbieʹlin lie rijttjeei teâđ kueiʹmez peâmmvuäiʹnnmõõžžin da -naalin. Piârrji jeeʹresnallšemvuõđ da jeeʹresnallšem ärvvvaʹlljõõzzi teađstumuš lij kueiʹmmvuõđ õõlǥtumuš <em type="bold">. </em>Tuâʹjjlast lij ämmatvuađlaž vasttumuš jåʹtteed da tuõʹlljed pâʹjjen peâmmkueiʹmmvuõđ.. <em type="bold">7.2. Mää </em>ŋ <em type="bold">gämmatlaž õhttsažtuâʹjj </em>Håiddâkksai peâmm, vuäʹptempäiʹǩk, õuddmättʹtõs da vuađđmättʼtõs räjje päärna õuddnumuužž diõtt jååđtem-mieʹldd õuddneei obbvuõđ päärna šõddmuužž da õuddnumuužž juäʹtkkumuužž staannmužže. Čââpp õhttsažtuâʹjj vuäʹpstempaaiǩi, škoouli da håiddâkksai peâmmkääzzkõõzzi kõõskâlt lij vääžnai. Še vuäʹpstempääiʹǩ tuâʹjjan lij õõudeed päärna šõddmuužž, õuddnumuužž da mättjumuužž di tuäʹrjjeed puärrsid siʹjji dommpeâmmʼmuužžâst. Sosiaal- da tiõrvâsvuõttministeria vuäʹppast, što peiʹvvhååid da päärnaivuäʹpstempaaiǩi kõõskâlt lie õõutsââʹjest suåppum õhttsažtuâʹjj- da teâđvaajjtemnääʹl. Määŋgsââʹjest lij rajjum 3- da 5-âkksai päärnai õuddnumuužž seuʹrrjumužže puärrsi, vuäʹpstempaaiǩi da peiʹvvhååid õhttsažtuâʹjjmall. Õhttsažtuâʹjj lij veäǩǩtam peiʹvvdommpersoonkååʹdd ääijbuužž pueʹrben teâđsted päärna persoonlaž tueʹrjj taarbid.43 Vääžnai håiddqkksai päärnai peâmmtuââʹj õhttsažtuâʹjjkueiʹmmen 42 Opetushallitus 2000:17. 43 STM 2004:44-46. toimmje puärrsi lââzzen jm. päärnaivuäʹpstempäiʹǩǩ, škooul, psykoloog, sosiaal- da piârtuâʹjjla, särnnam-, toimmjem - da fysioterapeeut, jeeʹresnallšem määŋgämmatlaž tuâʹjjärttel, pääʹnnhåidd, sieʹbrrkåʹdd da õhttõõzz. <em type="bold">7.3. Vuuʹvdisiis </em>ǩež <em type="bold">ja rååstt raaji õhttsažtuâʹjj </em></p>
<p>Håiddâkksai peâmmʼmuužžâst raajât õhttsažtuââj pääiklaž, vuuʹvddsiisǩež, rååst raaji da alggmeeʹr tääzzest.</p>
<p>Säʹmmlai kääzzkõõzzi õõuđâsviikkâmhanǩǩõõzz äiʹǧǧen lij sääʹmvuuʹvd personkååʹddest pâʹjjnam tarbb õhttsažtuâʹjast plaanâd da õõudâsviikkâd säʹmmla håiddâkksai peâmmtoimmjumuužž. Peâmmtuâʹjjlai kõskksa silttumuužž vaajjtumuš õõudad še jiiʹjjes tuââʹj õõudâsviikkmuužž. Säʹmmla håiddâkksai peâmm õõudâsviikkâm õõlǥad äiʹǧǧmiermieʹlddsaid säiʹmmkaaunõõttmuužžid. Håiddâkksai peâmmõõutilooǥǥi ferttai vueitted tuõʹlljed juõʹǩǩ eeʹjj õõdâsviikkâm- da plaanâm šõddmuužžid, koin tuâʹjjla vuäitte õõutveäkka smiõttâd mäʹhtt säʹmmla kulttuuräärvv čõõđteʹčče toteutuisivat puermõsân aarǥ peâmmtuâʹjast.</p>
<p>Õhttsažtuâʹjj pääiklai kulttuurtuåimi kooivuiʹm raʹvveed päärnai õhttvuõđ jiiʹjjes ǩiõlle da kulttuure. Pääiklai kulttuurtuåimi kooi leʹčče pueʹrr väʹldded lokku toimmjumuužžâst še håiddâkksai taarbid.</p>
<p>Tâvvsääʹmǩiõll lij õhttsaž Tâʹvv-Kaloott vuuʹvdest da nuõrttsääʹmǩiõl Ruõššjânnemst da</p>
<p>Lääʹddjânnmest jällsteeji nuõrttsäʹmmlai sest. Säʹmmlaid õhttsažtuâʹjj rååstt raaji lij luâđlaž da juäʹtkkjeei. Håiddâkksai peâmmõõutilooǥǥi õhttsažtuâʹjj rååstt raaji säʹmmlai peiʹvvhåiddampaaiǩivuiʹm raʹvvâd säʹmmlai õhttekuullâmtobddmuužž da kulttuur tobddmõõžž. Sääʹmvuuʹvd kååʹddin lie suåppmõõžž Ruõččjânnam da Taarrjânnam âlddvuuʹvdi kååʹddivuiʹm håiddâkksai peâmmkääzzkõõzzi vuäʹsttmuužžâst rååst raajj.</p>
<p>Še järrzin alggmeerain lie seämmanallšem vâʹǯǯlõõzz jiiʹjjes ǩiõl, kulttuur da õhttsažkåʹddvuõđ pâʹjjen tuõʹlljem da raʹvveem diõtt. Håiddâkksai peâmmpersonkååʹdd lij pueʹrr tobddstõõttâd jäʹrrsi alggmeerai šiõǥǥ nääʹlid ǩiõl da kulttuur serddmužže puõʹtti puõʹlvvõõǥǥid. Alggmeeʹr õhttsažtuâʹjj lij alttuum säʹmmla päärnaikulttuurkõskkõõzz tuåimest päärnai kulttuur beäʹlest. <em type="bold">8. SÄʹMMLA HÅIDDÂKKSAI PEÂÂMM ÕÕUDÂSVIIKKMUŠ </em></p>
<p>Alggmeeʹrai ǩiõli vaarrvuâʹllsažvuõtt õõlǥâd veʹrǧǧneeǩǩin positiivlaš jeeʹrab puârast šïõttõõttmuuž <em type="bold">, </em>koin ǩiõli seillmuš da ođđ puõlvvõõǥǥid serddmuužž vueited staanâd. Plaann mieʹldd õuddneei ǩiõll- da kulttuur jeäʹljâttemprograamm raajjmuš håiddâkksaipeâmmʼmužže da vuađđmättʼtõzze veäǩkteʹčče maaccted sääʹmkiõl tõn mõõnntam säʹmmlaid da raajjâd sääʹmǩiõlin kueʹddteei viõǥǥ sääʹmõhttsažkåʹdda. </p>
<p>Säʹmmla håiddâkksai peâmmʼmuužžâst vuastta puõʹtti vaʹǯǯlõzzân lij jeeʹrben nuõrttsääʹm- da aanrõžǩiõllsai håiddâkksai peâmmaunstõõzzi raajjmuš. Säʹmmla materiaalbaaŋk õõudâsviikkmuš interneʹtte lij vääžnai sääʹmǩiõllsai håiddâkksai peâmmaunstõõzzi õõutsâʹjja noorrmužže håiddâkksai peâmmpersonkååʹdd da puärrsi âânnma.</p>
<p>Håiddâkksai peâmmʼmam siisǩe õõudâsviikkmuš lij vuađđtuââʹj vueʹssen tuejjeemnalla.</p>
<p>Pedagoglaž toimmjummuužž õõlǥtõõzzi õõudâsviikkmužže lij vääžnai ǩiddeed vuâmmšummuužž uuʹcces ärttli vueittemvuõtte, toimmjumužže, sââʹjid da neäʹvvaid.</p>
<p>Personkååʹdd tuâʹjjolo kõskkvuõđi õõudâsviikkmužže lij vääžnai vuâmmšed personkååʹdd vueittemvuõđ škoouljumužže da tuâʹjast puarast vuäittmužže.44 Personkåʹdd taarbaš tueʹrjj da ohjjumuužž sääʹmǩiõlle da kulttuure õhttneei pedagoglaž naali tobdsttumuužžâst, ärvstõõllmuužžâst da õõudâsviikkmuužžâst. Jiiʹjjes tuââʹj õõudâsviikkmuš veäǩǩad vueiʹnned tuââʹj ođđnallšem čuõʹvâst, pââjeed tõn arvvstumuužž, tobdsted jiiʹjjes silttumuužž da väʹldded jiõʹcceezz ođđ tuâʹjjnaalid.</p>
<p>Õõudâsviikkmuužžâst vuasʹtta puõʹtti vâʹǯǯlõõzz lie säʹmmlai kääzzkõõzzi õõuđâsviikkâmhanǩǩõõzz jååđeest rajjum õõuđâsviikkânsääiʹm pâʹjjentuõʹlljumuš, õhttsažtuââʹjj õudldõõzzi staannmuš da personkååʹdd da puärrsi vuäʹssadvuõđ raavummuš õõuđâsviikkâmtuâʹjast. Håiddâkksai peâmmʼtuââʹj ohjjumuužžâst da jååđtumuužžâst väʹstteejin lij še kõõskâz sââʹjj õõudâsviikkâtuââʹj õuddnumuužžâst.</p>
<p>Säʹmmlai kääzzkõõzzi õõuđâsviikkâmtuâʹjast lij puäʹttam õudde resurssi vääʹnnvuõtt, kååʹtt tuejjad vaiggeen õhttsažtuââʹjj tuejjumuužž da toimmjem õõudâsviikkmuužž.</p>
<p>Sääʹmvuuʹvdin taarbšet obb sääʹmvuuʹvd õhttsa säʹmmla håiddâkksai peâmmtuââʹj ohjjeei. Håiddâkksai peâmmtuâʹj ohjjeei tuõʹjju kuulče peiʹvvhååid, ǩiõllpieʹssi, õuddmättʹtõõzz da vuäʹpstempaaiǩivuiʹm tuejjuum õhttsažtuâʹjj da ohjjumuš da teađtumuš sääʹmǩiõlle, kulttuure, peâmmʼ mužže da määŋgǩiõllsažvuõtte kuulli aaʹššin. <em type="bold">8.1. Håiddâkksai peâmm personkååʹdd vuäʹ </em>ʒʒ <em type="bold">muš, škoouljummuš da silttumuš </em></p>
<p>Säʹmmla håiddâkksai peâmmtuââʹj šuurmõs õudde puõʹtti vaʹǯǯlõzzân lij sääʹmiõllsa škoouljum personkååʹdd vuäʹǯǯamvuõtt. Säʹmmlai vuâlggmuužžin plaanum ämmatlaž da pââjbu ceäkkas škoouljumuužž õõlǥče vueitted mättʼtõõttâd saaʹmi dommvuuʹvdest. Lääʹddjânnmest jeäʹt jäärjest sääʹmǩiõllsa håiddâkksai peâmmtuââʹj škoouljumuužž. Oulu õllškooulâst. Uʹččteeliškoouljemstrooitlest lij ǩiddõs (2 pääiǩ) šõddâmvuõđ mieʹldd sääʹmǩiõllsaid päärnaihååiduʹččteelen ooccjid lääʹddǩiõllsaid skoouljumužže. Ââldmõs säʹmmla håiddâkksai peâmmtuââʹj mättʼteei õllškooul lij Tâʹvv- Taarrjânnmest. Läʹddlain sääʹmǩiõllsain lij vuõiggâdvuõtt ooccõõttâd Taarrjânnma mättõõttʼtâd päärnaihååid uʹččteelen45.</p>
<p>Sääʹmvuuʹvd škoouljemkõskkõõzzâst Aanrest lij järjstum sosiaal- da tiõrvâsvuõtt-tuâjai vuâđđtutǩǩõzze viikki âlddhoiddjeeisǩoouljumuužž eeʹjjest 1997 ääʹljeeʹl. Škoouljumuš lij heâlptam jieʹnnǩiõllân sääʹmkiõllsa škoouljum personkååʹdd vuäʹǯǯmuužž. Mättʼ tõsplaan sizz kooll pukid õhttsižžen pâi 2 mättʼtõsneäʹttled sääʹmǩiõll mättʼtõs da 2 (mn) määnggkulttuurvuõđ mättʼtõs. Luâvas vaʹlljeemnalla kuulli mättʼtõõzzid (10 mn) vuäitt siisǩeed sääʹmǩiõl da kulttuurmättʼtõõzz.. Sääʹmvuuʹvdest järjstum škoouljumuužžid õõlǥče siisǩeed jiânnai jäänab sääʹmǩiõl da kulttuurmättʼtõõzzid.</p>
<p>Håiddâkksai peâmmpersonkååʹdd tuââʹj lie pedagoglaž, sosiaalaž da ohjttsažkååʹddlažnalla muttsõõvvâm vâʹǯǯleben. Päärnai ǩiõlsilttumuužž jeeʹresnallšem tääzz da juõǩǩga jiijjõsnallšem taarbb peʹjje tuâʹjjlaid jiiʹjjesnallšem vâʹǯǯlõõzzid. 44 Heinämäki 2007:10, 13. 45 STM 2007:54.</p>
<p>Håiddâkksai peâmmʼmuužžâst vuõrâsoummi kõskksa kõskkvuõđ da tuâʹjast vuäittmõž pelkka päärnaid da håiddpääiǩǩ påreade. Lij vääžnai tuejjeed personkååʹdd tuâʹjastvuäittem õudde, tuâʹjjnohjjumužže da škoouljumužže. Peâmmai lij pueʹrr smiõttâd jiiʹjjes toimmjemnaalid da saǥstõõllâd jeeʹresnallšem šõddmuužži šõddeem tobddmuužži da reagâsttemnääʹlin.</p>
<p>Håiddâkksai peâmmpersonkåʹdd taarbaš tueʹrjj da silttumuužž ravvumuužž - pedagoglaž tuâjai da mõõntõõllmuužži arvstõõllmuužzâst da õõuđâsviikkmuužžâst - õõutmieʹlddsižžen raajjtem- proseess vaaiktõõzzi da järjstõõǥǥi tobbdmuužžâšt; mäʹhtt tõk ohjjee jurddjid da toimmjumuužž46 (kolonialism) - päärnai sääʹmǩiõl da kulttuur ravvumuužžâst - sääʹm ǩiõlâst da kulttuurest - jiiʹjjes säʹmmla ämmatt -identiteett ravvumuužžâst - säʹmmla kulttuur vualggmuužžâst šõddi håiddâkksai peâmm täävvtõõzzi, siisǩe da tuåimmplaanin - kulttuurfiʹttjõõžž miârkktõõzzâst kiõl da kulttuur ruõʹkkjen - määŋgǩiõllsažvuõtt peâmmtuâʹjast.47</p>
<p>Säʹmmlai kääzzkõõzzi õõuđâsviikkâmhanǩǩõõzz äiʹǧǧen lij puäʹttam õudde tarbb plaanâd da järjsted škoouljumuužž ǩiõllpieʹsspersonkåʹdda da puärrsid sääʹmǩiõl da kulttuur jeäʹlljâttmuužžâst. <em type="bold">8.2. Håiddâkksai peâmmkääzzkõõzzi mää </em>ŋ <em type="bold">gnallšemvuõtt </em></p>
<p>Säʹmmlai piâr- da tuâʹjj-jieʹllem õhtte suåvtumužže ââlǥče õõudâsviikkâd sääʹmǩiõllsai håiddâkksai peâmmkääzzkõõzzi määŋgnallšemvuõđ järjsteeʹl ääʹv kruugg- da siõrrtoimmjumuužž di vueʹssäiggsaid håiddâkksai peâmmkääzzkõõzzid. Määŋg nallšemvuõđ čõõđtumuš ooʹvdče vueittemvuõđ pueʹrben säʹmmlai ärbbvuõđin da õhttuum jieʹllemvueʹjjin puåđ vuäʹǯǯai piârrji taarbi lokku väʹlddmužže peiʹvvhåiddaaiʹji järjstõõllâm- da håiddamnaali čõõđtumuužžâst. 46 Balto 2008:62. 47 Saamelaiskäräjät 2008, viitattu teoksessa SSG</p>
<p xml:lang="fin"><em type="bold">Tiâttkääiv : </em>Aikio Aimo 2000: Olbmo ovdáneapmi. Davvi Girji OS, Kárášjohka. Aikio Aimo 2007: Saamelainen elämänpolitiikka, lisensiaattitutkielma, Lapin yliopisto, Rovaniemi. Aikio Samuli ym. 2000: Siiddastallan – siidoista kyliin. Inarin saamelaismuseon julkaisuja no 3. </p>
<p xml:lang="olo">Kustannus Pohjoinen, Jyväskylä.</p>
<p xml:lang="sme">Balto Asta 2008: Sámi oahpaheaddjit sirdet árbevirolaš kultuvrra boahttevaš buolvvaide. Dieđut 4/2008. Sámi allaskuvla.</p>
<p xml:lang="fin">Heinämäki Liisa 2007: Kehittämistyö osana varhaiskasvatuksen perustehtävää. Stakes, Jyväskylän alueyksikkö. www.socom.fi/dokumentit/ruori/puolimatka/puolimatka_liisa_heinamaki.pdf</p>
<p xml:lang="fin">Helander 2000: Saamelainen maailmankuva ja luontosuhde. Teoksessa Beaivvi mánát, Suomalaisen kirjallisuuden seura, Helsinki.</p>
<p xml:lang="fin">Jefremoff Irja: http://www.samimuseum.fi/saamjiellem/suomi/tieto_etusivu.html Keltikangas-Järvinen, Liisa 2009: Keltikangas-Järvinen lasten päivähoidosta. http://yle.fi/elavaarkisto/?s=s&amp;g=5&amp;ag=113&amp;t=&amp;a=6820</p>
<p xml:lang="fin">Lehtola Veli-Pekka 1997: Saamelaiset – historia, yhteiskunta ja taide. Kustannus-Puntsi, Inari. Magga Petra 2004: <span type="quote" xml:lang="fkv">”Sie et voi olla muuta ko olet”</span> – Kasvatusantropologinen tutkimus saamelaisten maailmankuvasta ja identiteetistä. Pro gradu –tutkielma, Lapin yliopisto.</p>
<p xml:lang="fin">Morottaja Matti 2007: Inarinsaamen kielen tilanne sekä kielenhuolto- ja tutkimustarpeet. www.kotus.fi/files/716/inariSelvitys2007.pdf</p>
<p xml:lang="fin">Morottaja Matti: http://www.siida.fi/anaras/yleistietoa/yleistietoa.html Olthuis Marja-Liisa 2003: Uhanalaisen kielen elvytys: esimerkkinä inarinsaame. Virittäjä 4/2003. Opetushallitus 2000: Esiopetuksen opetussuunnitelman perusteet 2000. Yliopistopaino, Helsinki. Pasanen Annika 2003:Kielipesä ja revitalisaatio. Karjalaisten ja inarinsaamelaisten kielipesätoiminta. Pro gradu tutkielma, Suomalaisugrilainen laitos, Helsingin yliopisto.</p>
<p xml:lang="fin">Saamelaiskäräjät 2006: Kestävän kehityksen ohjelma 2006. Saamelaiskäräjät. Saamelaiskäräjät 2008: Lausunto syrjintälautakunnalle saamelaisten lasten kielellisten ja kulttuuristen oikeuksien turvaamisesta päivähoidossa. www.samediggi.fi/dokumentit/lausunnot2008</p>
<p xml:lang="fin">Saarsalmi Olli 2008: Päivähoidon turvallisuussuunnittelu, Stakes ja Sosiaali- ja terveysministeriö, Helsinki. Sosiaali- ja terveysministeriö 2004: Lapsi, perhe ja ruoka. Imeväis- ja leikki-ikäisten lasten, odottavien ja imettävien äitien ravitsemussuositus. Sosiaali- ja terveysministeriön julkaisuja 2004:11, Helsinki.</p>
<p xml:lang="fin">Sosiaali- ja terveysministeriö 2004: Lastenneuvola lapsiperheiden tukena. Sosiaali- ja terveysministeriön oppaita 2004:14, Helsinki. Sosiaali- ja terveysministeriö 2002: Varhaiskasvatuksen valtakunnallisista linjauksista. Sosiaali- ja terveysministeriön julkaisuja 2002:9, Helsinki.</p>
<p xml:lang="fin">Sosiaali- ja terveysministeriö 2005: Varhaiskasvatuksen liikunnan suositukset. Sosiaali- ja terveysministeriön oppaita 2005:17, Helsinki.</p>
<p xml:lang="fin">Sosiaali- ja terveysministeriö 2007: Varhaiskasvatuksen henkilöstön koulutus ja osaaminen. Sosiaali- ja terveysministeriön selvityksiä 2007:7, Helsinki.</p>
<p xml:lang="fin">Sosiaali- ja terveysministeriö 2009: Varhaiskasvatuksen uudistamisen linjauksia. Sosiaali- ja terveysministeriön selvityksiä 2009:28, Helsinki.</p>
<p xml:lang="fin">Stakes 2005: Varhaiskasvatussuunnitelman perusteet. Toinen tarkistettu painos, 2005. Stakes.</p>
<p xml:lang="fin">Oppaita 56.</p>
<p xml:lang="fin">Suomen saamelaisten keskusjärjestö 2000: Saamelaislasten kasvatusta kieleen ja kulttuuriin tukeva toimintaverkostoprojekti 1998-2000,SSG.</p>
<p xml:lang="fin"><em type="bold">Õhttõõzz: </em>Õhttõs 1. Varhaiskasvatusta ohjaavat sopimukset ja lait Õhttõs 2. YK:n lapsen oikeuksien sopimus lyhyesti (lähde: http://www.lapsiasia.fi/lapsen_oikeudet) Õhttõs 3. Saamenkieliset varhaiskasvatusyksiköt Suomessa Õhttõs 4. Saamelaisen varhaiskasvatussuunnitelman laatimiseen osallistuneet henkilöt </p>
<p><em type="bold">Õhttõs 1. HÅIDDÂKKSAI PEÂMM OHJJEEI SUÅPPMÕÕŽŽ DA LÄÄʹJJ </em></p>
<p><em type="bold">Meeraikõskksaž suåppmõõžž </em></p>
<p>Håiddâkksai peâmmtuââʹj ärvv-vuuađ linjjee määŋg meeraikõskksaž suåppmõžže.</p>
<p>Lääʹddjânnam lij ratifiâsttam määŋgaid meeraikõskksaid suåppmõõžžid, koin tõt čõõnââtt säʹmmlai ǩiõl da kulttuur ruõkkmužže da õõdâsviikkmužže. Näkam lie jm. vuuʹvddlaž ǩiõlid leʹbe uuʹccab ǩiõlid kuõskki Eurooplaž vuađđǩeʹrjj (SopS 23/1998) da Meerlaž uuʹccab naroodi suõʹjjumuužž takaisuåppmõš (SopS 2/1998), KP-suåppmõž (SopS 7/1976) da Päärna vuõiggâdvuõđi suåppmõž (SopS60/1991 ). Eeʹjjest 2007 priimum YK:n alggmeeʹr kuõskki peåggtõõzz čuäjad moraalʼlaž äʹššpõmmjen še vuʹvdd alggmeeraiooumažvuõiggâdvuõđi õuddnumužže puõʹtti ääiʹjest. </p>
<p>Päärna vuõiggâdvuõđi suåppmõž õõlǥad suåppmõžvaldia staanâd jânnam päärnaid vueʹss õhttsažkååʹdd viõǥǥin, vuõiggâdvuõđ vuäʹssõõttâd jiiʹjjes kuõskki tummstõõǥǥid da õhttsažkåʹddjieʹllemn di vuõiggâdvuõđ suõʹjjumužže da huõl âânnmužže. Peiʹvvhååidâst päärna vuäʹssadvuõđâst lij kõjldõs õhttsažkåʹdda kuullmuužžâst da tõzz vaaikktumuužžâst. Suåpmõõzzâst pâʹjjan päärna õuddõs pukin päärna kuõskki tuåimin.</p>
<p><em type="bold">Lääʹddjânnam lääʹ </em>ǩǩšiõttumuš </p>
<p>Vuađđlääʹjj vuađđvuõiggâdvuõtt šiõʹttõõzzin håiddâkksai peâmmʼ tuââʹj čõõđtumuužžâst kõskksa vuõiggâdvuõđ lie õõutverddsažvuõtt, ooumažäärvv lämmteʹmesvuõtt <em type="bold">, </em>persoon luâvasvuõđ da vuõiggâdvuõđi staanmõš, ååsk luâvasvuõtt, päärna vuoiggâdvuõtt vuäʹssõõttâd da vaaikted jiiʹjjes aarǥ da õuddnemtääzz mieʹldd vääžnai aaʹššid di ǩiõlvuađlaž da kulttuurlaž vuõiggâdvuõd. </p>
<p>Lääʹddjânnam vuađđlääʹjj mieʹldd säʹmmlain lij alggmeeʹrân vuõiggâdvuõtt tuõʹlljed pâʹjjen da õõudâsviikkâd jiiʹjjes ǩiõlâs da kulttuures (PL 17.3 §). Õlmmsaž vääʹldd õõlǥtumužžân lij vuađđlääʹjj 22 §:n mieʹldd staanâd vuađđvuõiggâdvuõđi da ooumažvuõiggâdvuõđi čõõđtumuš. Säʹmmlai vuađđvuõiggâdvuõttšeâttmõš õhttna 22 §:n õõlǥad õlmmsaž vääʹldd tuäʹrjjeed säʹmmla alggmeeʹr jiiʹjjes ǩiõl da kulttuur õõudâsviikkmuužž. Säʹmmlai ǩiõlvuađlaž vuõiggâdvuõđin lij šiõttʼtuum sääʹm ǩiõll-lääʹjjest (1086/03).</p>
<p>Järraz håiddâkksai peâmmʼmuužžâst lokkuväʹlddem lääʹjj da takai liinj: õõutverddsažvuõttlääʹǩǩ, lääʹǩǩ sosiaalhuõl äʹššla sââʹjest da vuõiggâdvuõđin, lääʹǩǩ sosiaalhuõl ämmatlaž personkååʹdd âântemõõlǥtõõzzin da håiddâʹkksai peâmmplaann vuaađ.</p>
<p><em type="bold">Lääʹ </em>ǩǩ <em type="bold">päärnai peiʹvvhååidâst </em></p>
<p>Päärnai peiʹvvhååidâst uʹvddum lääʹǩǩ (875/1981) õõlǥad kååʹddid âânned huõl tõst, što päärnai peiʹvvhååid vueitet uʹvdded päärna jieʹnnkiõllân åårai sääʹmǩiõlin (11 §).</p>
<p>Päärnai peiʹvvhååidâst uʹvddum asetõõžž (239/1973) 1 a §:n (1336/1994) mieʹldd päärnai peiʹvvhååid peâmmtuââʹjtäävvtõõzzid kooll jäʹrrsi mieʹldd säʹmmlai jiiʹjjes ǩiõll da kulttuur õhttsažtuâʹjast kõjldõõzzâst åårai kulttuur eeʹtǩeejivuiʹm.</p>
<p><em type="bold">Õhttõs 2. </em>YK Päärnai vuõiggâdvuõ </p>
<p>YK Päärnai vuõiggâd</p>
<p>YK Päärnai vuõig</p>
<p>YK Päärnai vđi suåppmđi suåđiõš vuäʹnkânji õš vuäʹnkâõš vuäõš1.</p>
<p>Juõʹǩǩʼ kaž vuâlla 18-ekksaž lij päärnaž. 2.</p>
<p>Päärna vuõiggâdvuõđ koʹlle juõʹǩǩkaid päärnaid. Ij-ni koon päärna vuaǯǯ iibšed suu leʹbe suu puärrsi jiiʹjjesnallšemvuõđi, juurdi leʹbe alggpuättmõõžž diõtt. 3.</p>
<p>Päärnai kuõskki tuʹmmstõõǥǥid tuejjemen âlgg pâi vuõssmõsân väʹldded lokku päärna ouddõs. 4.</p>
<p>Valdia âlgg čõõđted Päärnai vuõiggâdvuõđi suåppmõõžž mieʹrruum vuõiggâdvuõđ. 5.</p>
<p>Valdia âlgg ciʹsttjed puärrsi leʹbe jeeʹres peâmmji vasttõõzz, vuõiggâdvuõđid da õõlǥtemvuõđid päärna šõddemest. 6.</p>
<p>Päärnast lij vuõiggâdvuõtt jieʹllma. Valdia âlgg staanâd aaibšeeʹl šiõǥǥ oudldõõzzid päärna jiõʹǧǧekuâđđjumuʹšše da šõddâm mieʹldd. 7.</p>
<p>Päärnaž âlgg registâʹtted sâraaz mâŋŋa šõddmest. Šõddâm päärnast lij vuõiggâdvuõtt nõʹmme da meerlažvuõʹtte. Päärnast lij vuõiggâdvuõtt tobddâd puärrseez da leeʹd vuõssʼsâjjsânji sij peâmmʼmuužžâst. 8.</p>
<p>Päärnast lij vuõiggâdvuõtt seeiʹlted personvuõđes,naroodvuõđes, nõõmes da ruåttvuõđes. 9.</p>
<p>Päärnast lij šõddâmalggvuõđsânji vuõiggâdvuõtt jieʹlled puärrsivuiʹm, jos suʹst lij šiõǥǥ da staanvuõđsânji leeʹd sijvuiʹm. Puärrseest jeäʹrdõõzzâst jääʹlsteei päärnast lij vuõggâdvuõtt vueiʹnned da ââʹnned suåppmõõžži mieʹldd õhttvuõtt kuhttu puärrsa. Vuõinnlõõttmõš vueiʹted cõggâd, jos tõt lij päärna ouddõõzzi vuâsttsaž. 10.</p>
<p>Jos päärnaž da suu puärraž jouʹdde jeeʹres valdiaid, lij valdia õõlǥtemvuõtt ǩiõttʹtõõllâd ooccmõš piârri mååusat õhttõmmõʹšše mieʹttnalla da mââʹjeeǩâni. 11.</p>
<p>Valdia âlgg cõggâd lääʹjjteʹmes jååʹđtumuš jânnmest nobba. 12.</p>
<p>Päärnast lij vuõiggâdvuõtt särnnad juurdid pukin suu kuõskki aaʹššin. Päärna jurdd âlgg väʹldded lokku suu ââʹjj da šõddâmtääʹzz mieʹlddšânji. 13.</p>
<p>Päärnast lij juurdi särnnmõʹšše vuõiggâdvuõtt ooccâd, vuâsttaväʹldded da liâvvted teâđaid da juurdid luõvâsvuõđ nalla, ku tõt ij neeuʹred järrsi vuõiggâdvuõđid. 14.</p>
<p>Päärnast lij vuõiggâdvuõđ juurd-, kââm-, da åskldõkluõvâsvuõʹtte. Puärrsi päärnže uʹvddum vuäʹpstõõzz tän vuõiggâdvuõđ ââʹnnmest âlgg ciʹsttjed. 15.</p>
<p>Päärnast lij vuõiggâdvuõtt õhttâd seäʹrrvid da tuåimmjed tõõi aaʹšši pirr. 16.</p>
<p>Päärnast lij vuõiggâdvuõtt privatvuõʹtte, dommrääuha da ǩeʹrjjkäittsa. Suu cistt da släävv ij vuaǯǯ pâiʹlǩiõččâđ. 17.</p>
<p>Päärnast lij vuõiggâdvuõtt teâđtemneävvai pääiʹǩ nåkam teâđaid, kååʹtt lij vääžnai suu šõddmõʹšše da pueʹrrjieʹllem vuâđast. Päärna âlgg suõʹjjeed suu pueʹrrjieʹllem vuâđast päʹrtteeinallšem teâđast da aunntõõzzâst. 18.</p>
<p>Puärrsin lij vuõssʼsâjjsaž ja õhttsaž vasttõs päärna peâmmʼmõõžžâst. Seeʹst lij vuõiggâdvuõtt vuäǯǯad tuärjjõs tõn tuõjju. Puärraz âʹlǧǧe tuåimmjed päärna ouddõs mieʹlddsânji. Valdia âlgg staannâd peiʹvvhåidd da päärnasuõʹjjeemkääzzkõõzzid. 19.</p>
<p>Päärna âlgg suõʹjjeed juõʹǩǩnallšem pâʹlviõǥǥâst, huõlteʹmes cisttʹjumuužžâst da kueiʹmes ââʹnnmõõžžâst. 20.</p>
<p>Päärnaž, kååʹtt ij vueiʹt jieʹlled piârrjesvuiʹm, lij vuõiggâdvuõtt vuäǯǯad spesial suõʹjjumuužž da tuärjjõõzz. Teʹl âlgg väʹldded lokku päärna peâmmam juättkjemvuõʹtte da narodlaž, åsklvaž da ǩiõllʼlaž tuâǥǥže. 21.</p>
<p>Päärna vueiʹtet adoptoida, jos tõt lij suu beäʹlest šiõǥǥ vaajtõsmäiʹnn. 22.</p>
<p>Uuidipäärnast lij vuõiggâdvuõtt vuäǯǯad taarbšemnallšem spesial huõllââʹnnmõš. 23.</p>
<p>Vâkkas päärnast âlgg vuäǯǯad pueʹrmõs vueiʹttemnallšem håidd da veäʹǩk, kååʹtt ooudâsveekk suu jiõččnaʹddjõõzz da vuässʼsõõttmõõžž. 24.</p>
<p>Päärnast lij vuõiggâdvuõtt jieʹlled vuäittmõõžži mieʹldd tiõrvvsânji da vuäǯǯad taarbšemnallšem tiõrvâsvuõtt- da panntiõrvâsvuõtthåidd. Jeänna âlgg staannâd äʹššmieʹlddsaž tiõrvâsvuõtthåidd. 25.</p>
<p>Šõddâmdoom åålǥbeälla sâjjdõttum päärnast lij vuõiggâdvuõtt suʹnne uʹvddum hååid da suu sâjjdâttem vuâđai mieʹldd ääiʹjpoddsa taʹrǩǩumuʹšše. 26.</p>
<p>Päärnast lij vuõiggâdvuõtt sosialstaʹnne. 27.</p>
<p>Päärnast lij vuõiggâdvuõtt suu šõddâm vuâđast riʹjttjemnallšem jieʹllemtässa. 28.</p>
<p>Päärnast lij vuõiggâdvuõtt vuäǯǯad määuʹsteʹmes vuâđmättʼ tõõzz. Valdia âlgg ooudâsviikkâd nuʹbb tässʼsa Škoouʹljumuužž da mättʼ jemvuäʹpstumuužž da cõggâd škoouʹljååʹttem kõõskräjjä kuâddjumuužž. Kõrrâz ouddmuš âlgg ciʹsttjed päärna ooumažäärv. 29.</p>
<p>Škoouʹljumuš âlgg ooudâsviikkâd päärna personnallšem silttumuužžid, ooumažvuõiggâdvuõđi da päärna jieʹnnǩiõl da kulttuur cisttmõõzz, vastõsvuâđlaž meerlažvuõđ, sååʹvšemvuõđ sooǥǥbieʹli täʹssäärv da pirrõõzz suõʹjjumuužž. 30.</p>
<p>Minoriteettäʹrttla leʹbe vuõssnaroʹdde kuulli päärnast lij vuõiggâdvuõtt suʹnne kuulli kuĺttuuʹre, åskldõʹǩǩe da ǩiõʹlle. 31.</p>
<p>Päärnast lij vuõiǧǧâdvuott, vuâŋŋma, siõrrma da luõvâsäigga da čeäppõs- da kulttuurjieʹllma. 32.</p>
<p>Päärnže ij vuäǯǯ tuejjʼ tâʹtted tuâi, kååʹtt häiʹttai suu mättʹtõõttmõõžž leʹbe päʹrtteed suu tiõrvâsvuõd leʹbe šõddmõõžž. 33.</p>
<p>Päärna âlgg suõʹjjeed šääʹlʼ jemjäävvai da lääʹjjteʹmes šääʹlʼjemjävvkaaupâst. 34.</p>
<p>Päärna âlgg suõʹjjeed juõʹǩǩnallšem kueiʹmes ââʹnnem seksjieʹllmest. 35.</p>
<p>Valdiain âlgg cõggâd päʹrnnkaupp. 36.</p>
<p>Päärna âlgg suõʹjjeed pukin suu pueʹrrjieʹllem sträʹššjeei kueiʹmes âânnmõõžžâst. 37.</p>
<p>Päärna ij vuaǯǯ mueʹǩǩeed. Päärna ij vuaǯǯ polstjed rueʹššes nalla leʹbe pâiʹlǩiõččeeʹl. Päärna ǩiddåårrmõš âlgg leeʹd mââimõõzzâst õnnum kuånstt da teʹl še âlgg lokku väʹldded suu ââʹjj mieʹlddsa taarb. 38.</p>
<p>Vuâlla 18-ekksa ij vuaǯǯ väʹldded sääldatvuõʹtte ij-ga armejja ij-ga vuäǯǯ vuässõõttâd vainnu. Väinnʼ neävvivuiʹm tuärrampoodd âlgg suõʹ jjeed päärnaid.* 39.</p>
<p>Puästtnallšemvueʹjj vuâlla jouddam päärnaž âlgg veäʹǩǩted tooiđâđ da suu šiõttlõõvvmõõžž õhttsažkådda âlgg ooudâsviikkâd. 40.</p>
<p>Lääʹjj kriminaalâm päärnaž âlgg suõʹjjeed da suu vuõiǧǧâđvuõđid âlgg ciʹsttjed. Suudõõttmõõžžâst âlgg eärben väʹldded lokku päärna eeʹǩǩ- da šõddâmtääʹss. 41.</p>
<p>Jos valdia naroodlaž lääʹjjšeâttmõš stään päärnže pueʹrab vuõiggâdvuõđid ku tät suåppmõš, tõt âlgg jääʹǩǩted. 42.</p>
<p>Valdia âlgg ââʹnned huõl, što puk meerla teäʹtte päärna vuõiggâdvuõđid. 43.</p>
<p>Tän suåppmõõžž jääʹǩǩtumuužž vuåppâd YK päärnai vuõiggâdvuõđi komitea. 44. - 54. Täk artikla liâ tuʹmmstõõǥǥ suåppmõõžž õhttmõõžžâst, muʹttmest, tõn čiõlggumuužžâšt da suåppmõõžž jeeʹres viõǥǥâståårrmõõžžâst.</p>
<p><em type="bold">Õhttõs 3. SÄÄʹM </em>Ǩ <em type="bold">IÕLLSA HÅIDDÂKKSAI PEÂMMÕÕUTILÅÅ </em>ǤǤ </p>
<p xml:lang="vep"><em type="bold">LÄÄʹDDJÂNNMEST </em></p>
<p xml:lang="deu"><em type="bold">SÄÄʹM DOMMPÄIʹ </em>ǨǨ <em type="bold">VUʹVDD: </em></p>
<p><em type="bold">Enontekiö kåʹdd: </em></p>
<p>Tâʹvvsääʹmkiõllsaž ärttelpiârpeiʹvvdomm Miessi, Hetta. Kueiʹttǩiõllsaž ärttelpiârpeiʹvvdomm Touhula, Karesuvanto.</p>
<p><em type="bold">Aanar kåʹdd: </em></p>
<p>Tâʹvvsääʹmkiõllsaž ärttelpiârpeiʹvvdomm Urbi, Aanar.</p>
<p>Tâʹvvsääʹmkiõllsaž ärttelpiârpeiʹvvdomm Násti, Âʹvvel. Aanrõžkiõllsaž ǩiõllpieʹss Kielâpiervâl, Aanar. Nuõrttsääʹmkiõllsaž ǩiõllpieʹss, Âʹvvel.</p>
<p><em type="bold">Suäʹ </em>đ <em type="bold">jel kåʹdd </em>: Tâʹvvsääʹmkiõllsaž ǩiõllpieʹss, Vuotso. </p>
<p><em type="bold">Uʹccjoo </em>ǥǥ <em type="bold">kåʹdd: </em>Uʹccjooǥǥ peiʹvvdomm, sääʹmkiõllsaž juâǥǥâs Duottaraski, Uʹccjokk. Karigasnjaarǥ sääʹmkiõllsaž peiʹvvdomm Gollerássi, Karigasnjargg. </p>
<p xml:lang="vep"><em type="bold">JEEʹRES LÄÄʹDDJÂNNAM: </em></p>
<p><em type="bold">Ruäʹvnjargg gåårad: </em></p>
<p>Etelärinne peiʹvvdomm , sääʹmkiõllsaž peiʹvvdomm , Beaivelottážat, Etelärinne. </p>
<p xml:lang="sme"><em type="bold">Oulu gåårad: </em></p>
<p>Mäntylä-Snellmannin peiʹvvdomm , sääʹmkiõllsaž kruugg, Mäntylä.</p>
<p><em type="bold">Õhttõs 4. SÄʹMMLA HÅIDDÂʹKKSAI PEÂMMPLAANN RAAJJMUŽŽE </em></p>
<p xml:lang="hbs"><em type="bold">VUÄʹSSÕÕTTAMOUMMU </em></p>
<p>SÄÄ <em type="bold">ʹ </em>MTIIM </p>
<p>Guttorm Sari</p>
<p>Sääʹmteʹǧǧ Poske Sääʹmõõutilookk</p>
<p xml:lang="fin">Näkkäläjärvi Anne-Maria</p>
<p>Enontekiö kåʹdd</p>
<p xml:lang="fin">Näkkäläjärvi Anne</p>
<p>Sääʹmteʹǧǧ Poske Sääʹmõõutilookk</p>
<p xml:lang="fin">Pietikäinen Anu</p>
<p>Aanar kåʹdd Säʹmmlai Sääʹmǩiõllsai sosiaalkääzzkõõzzi õõdâsviikkâmõõutilooǥǥhanǩǩõš</p>
<p xml:lang="fin">Ruotsala Pia</p>
<p>Sääʹmteʹǧǧ</p>
<p xml:lang="smn">Saarela Pirkko</p>
<p>Aanar kåʹdd</p>
<p xml:lang="fin">Tuovinen Marja</p>
<p>Suäʹđjel kåʹdd</p>
<p xml:lang="sme">Vuolab Marketta</p>
<p>Uʹccjooǥǥ kåʹdd</p>
<p>SÄʹMMLA HÅIDDÂKKSAI PEÂMM ÕÕDÂSVIIKKÂMTIIM</p>
<p>Guttorm Sari</p>
<p>Sääʹmteʹǧǧ Poske Sääʹmõõutilookk</p>
<p xml:lang="nob">Nordberg Aura</p>
<p>Uʹccjooǥǥ kåʹdd</p>
<p xml:lang="sme">Magga Siiri</p>
<p>Aanar kåʹdd tâʹvvsääʹmǩ. ärttelpiârpeiʹvvdomm</p>
<p xml:lang="kmr">Urbi</p>
<p xml:lang="olo">Kangasniemi Rirva</p>
<p>Aanrõžsääʹm ǩiõllpieʹss, Aanrõzsääʹmǩiõl õhttõs</p>
<p xml:lang="fin">Ketola Taina</p>
<p>Enontekiö kåʹdd</p>
<p xml:lang="smn">Saarela Pirkko</p>
<p>Aanar kåʹdd</p>
<p xml:lang="fkv">Semenoff Pirjo</p>
<p>Nuõrttsääʹmǩiõllpieʹss Aanar kåʹdd</p>
<p xml:lang="fin">Pietikäinen Anu</p>
<p>Aanar kåʹdd</p>
<p xml:lang="fin">Ruotsala Pia</p>
<p>Sääʹmteʹǧǧ</p>
<p>ÕÕUDÂSVIIKKÂMTUÕʹJJU VUÄʹSSÕÕTTAM SÄʹMMLA HÅIDDÂKKSAI PEÂMMTUÂʹJJLA</p>
<p>Aikio Ara Uʹccjooǥǥ Uʹccjooǥǥ peiʹvvdomm, sääʹmkiõllsaž juâǥǥâs</p>
<p>Aikio Bigga, Tâʹvvsääʹmkiõllsaž ärttelpiârpeiʹvvdomm Miessi, Hetta Aikio Satu, Aanrõžkiõllsaž ǩiõllpieʹss Kielâpiervâl, Aanar</p>
<p>Gaup-Juuso Kirsten Ellen, Tâʹvvsääʹmkiõllsaž ärttelpiârpeiʹvvdomm Miessi, Hetta Guttorm Aslaug, Uʹccjooǥǥ peiʹvvdomm, sääʹmkiõllsaž juâǥǥâs, Duottaraski Guttorm Else Uʹccjooǥǥ peiʹvvdomm, sääʹmkiõllsaž juâǥǥâs Guttorm Heidi, Karigasnjaarǥ sääʹmkiõllsaž peiʹvvdomm Gollerássi, Karigasnjargg Halmiainen Eila, Enontekiö kååʹdd håiddâkksai peâmmtuââʹj ohjjeei</p>
<p>Huhtamella Eija, Âʹvvel peiʹvvdomm Aanar kåʹdd</p>
<p>Huhtamella Hanna, Tâʹvvsääʹmkiõllsaž ärttelpiârpeiʹvvdomm Násti, Âʹvvel Inkinen Sari, Uʹccjooǥǥ kååʹdd håiddâkksai peâmmtuââʹj ohjjeei Ketola Saara, Kueiʹttǩiõllsaž ärttelpiârpeiʹvvdomm Touhula, Karesuvanto Lehtola Raija, Aanrõžkiõllsaž ǩiõllpieʹss Kielâpiervâl, Aanar.</p>
<p>Magga Inga-Saara, Tâʹvvsääʹmkiõllsaž ärttelpiârpeiʹvvdomm Násti Âʹvvel Magga Katja, Tâʹvvsääʹmkiõllsaž ǩiõllpieʹss, Vuotso</p>
<p>Niemelä Sari, Etelärinne peiʹvvdomm, sääʹmkiõllsaž peiʹvvdomm, Beaivelottážat, Ruäʹvnjargg</p>
<p>Näkkäläjärvi Saara, Tâʹvvsääʹmkiõllsaž ärttelpiârpeiʹvvdomm Miessi, Hetta Pieski Merja, Karigasnjaarǥ sääʹmkiõllsaž peiʹvvdomm Gollerássi, Karigasnjargg Pohjonen Lilja, Nuõrttsääʹmkiõllsaž ǩiõllpieʹss, Âʹvvel Ruokolainen Jaana, Uʹccjooǥǥ peiʹvvdomm, sääʹmkiõllsaž juâǥǥâs, Duottaraski Valkeapää Liisa, Kueiʹttǩiõllsaž ärttelpiârpeiʹvvdomm Touhula, Karesuvanto</p>
<p>JÄRRAZ ÄÄʹŠŠEST PERSTEEI</p>
<p>Aikio Aimo, äʹšštobddi</p>
<p xml:lang="fkv">Kuuva Petra</p>
<p xml:lang="sme">Magga-Vars Petra</p>
<p>Moshnikoff Jouni</p>
<p xml:lang="fin">Moshnikoff Satu</p>
<p xml:lang="fin">Sanila Tarja</p>
<p>Wesslin Heini Näkkäläjärvi Riitta, projektituâʹjjlaž, säʹmmlai sosiaalkääzzkõõzzi õõdâsviikkâmõõutilookk–hanǩǩõš</p>
</body></document>
