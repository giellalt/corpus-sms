<document xml:lang="sms" id="no_id"><header><title>Lääʹddjânnam serdd eurru</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2004</year><publChannel><publication><publisher>European Commission</publisher></publication></publChannel><wordcount>1629</wordcount><conversion_status type="standard"/><availability><free/></availability><submitter name="Trond Trosterud" email="trond.trosterud@uit.no"/><origFileName>http://ec.europa.eu/avservices/avs/files/euro/092-euro-fi/Euro_koltta_sami.pdf</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision: 154948 $; </version><note>see also the other language           variants of this document (among           them sme, smn, fin, etc.): http://ec.europa.eu/avservices/avs/files/euro/092-euro-fi/</note></header><body><p>Määʹrǩ eurrân 1.1.-28.2.2002</p>
<p>Lääʹddjânnam serdd euroteägga eeʹjj 2002. Eeʹjj aalǥâst älgg teäʹǧǧvaajtempodd, kuäʹss euro puätt määʹrǩ sâjja mij jânnam teäʹǧǧen. Euroteägga seerdet podd pooddi puõʹtti ođđeeʹjj- da täʹlvvmannu ääiʹjest.</p>
<p>Teäʹǧǧvaajtempodd 1.1.-28.2.2002</p>
<p>Lääʹddjânnam lââʹssen õtmlo jeeʹres Euroop jânnam äʹlǧǧe ââʹnned euroid. Teäʹǧǧvaajtempoodd kookkadvuõtt lij siõmmna jeeʹresnallšem jeeʹres eurojânnmin. Lääʹddjânnmest vaajtempodd lij kueʹhtt määnpââʹjjed, 1.1.-28.2.2002. Europõʹmmaitieʹǧǧ da -šlaantt vääʹldet õnnu 1.1.2002. Ouddâl tõn tõid ij vueiʹt ââʹnned mäʹhssemneävvân. Euroid vuäǯǯak baŋkkaautomaatin, baaŋkin da vaajtõsteäʹǧǧen vuästtõõttmest. Mäʹrǩǩmieʹrrlaž põʹmmaitieʹǧǧid da šlaantid vuäitt ââʹnned mäʹhssemneävvân 28.2.2002 räjja.</p>
<p>Pâi euroid vuäitt ââʹnned pâʹzzlâšttammannu 2002 aalǥâst</p>
<p>1.3.2002 ääʹljeeʹl pâi euro lij laaʹjjlaž mäʹhssemneävv mij jânnmest. Pâʹzzlâšttammannu 2002 aalǥâst mäʹrǩǩpõʹmmaitieʹǧǧivuiʹm da - šlaantivuiʹm ij vueiʹt teänab mäʹhssed kaaupin, ij-ǥa baaŋkin leäkku õõlǥtumuš väʹldded tõid vuâstta. Tõn sâjja Lääʹddjânnam Baŋkk låånast määʹrǩ da peeʹnn võl 10 eeʹjj ääiʹj teäʹǧǧvaajtempoodd puuʹttmest, 29.2.2012 räjja.</p>
<p>Valmštõõđ muʹttõʹsse juʹn ââʹn</p>
<p>Lij vääžnai, što põõrtâst ruõkkum määʹrǩ da peeʹnn še šâʹdde ääiʹjab vaajtum eurrân. Ruõkkâmčuuʹǩǩ kannad viikkâd baʹŋǩǩe juʹn čâhčča. Baŋkktiillin määʹrǩ vaajte eurrân jiõččines eeʹjj 2002 aalǥâst. Jeeʹres eurovuuʹd jânnmi meerlaž põʹmmaitieʹǧǧid kannad vaajted baaŋkin mäʹrǩǩen juʹn eeʹjj  2001 ääiʹjest. Lääʹddjânnam Baŋkk vaajad jeeʹres eurojânnmi põʹmmaitieʹǧǧid eurrân 31.3.2002 räjja.</p>
<p>1 euro lij nuʹtt 6 mäʹrǩǩed</p>
<p>Muʹtteemǩeʹrdd: 1 e = 5,94573 mǩ. 1 euro lij 100 seʹntted (snt).</p>
<p>Nääiʹt moottak määʹrǩ eurrân</p>
<p>Määʹrǩ muʹtteet eurrân da euro mäʹrǩǩen veerjlaž ǩeeʹrd mieʹldd, kååʹtt meärrad euro äärv märkka veʹrddeeʹl. Ǩeeʹrd âlgg iʹlmmted kuuđin nââmrin. Tieʹǧǧ äärv ij vuäǯǯ muʹtted laʹsǩǩumuužžin. Tõn diõtt lij vääžnai, što laʹsǩǩeet pâi ââʹneeʹl seämma, veerjlaž muʹtteemǩeeʹrd.  Lääʹddjânnmest veerjlaž muʹtteemǩeʹrdd lij 5,94573. Ǩeeʹrd ij vuäǯǯ vuäʹneed ij-ǥa joorbeed laʹsǩǩumuužžin.</p>
<p type="listitem">• Maaʹrǩid muʹtteet eurrân jueʹjjeeʹl tõid</p>
<p>5,94573:in</p>
<p type="listitem">• Euroid muʹtteet mäʹrǩǩen ǩeʹrddeeʹl tõid</p>
<p>5,94573:in</p>
<p>1 euro lij 100 seʹntted 1 seʹntt lij nuʹtt 6 peʹnned</p>
<p>Euro meärkkâmvueʹjj</p>
<p>12,35 e</p>
<p>12,35 eurrod 12 euro 35 seʹntted 12,35 EUR</p>
<p>Euro vuäitt vuäʹneed e da seʹntt snt: 12,35 e leʹbe 12 e 35 snt</p>
<p>Mäʹrǩǩ teäʹǧǧen</p>
<p>ROSTTOVMÄÄN  2001</p>
<p type="listitem">• hââʹdd mäʹrǩǩen da eurrân</p>
<p type="listitem">• mäʹrǩǩ teäʹǧǧen</p>
<p type="listitem">• jeeʹres eurovuuʹd jânnmi valuutt kannad</p>
<p>vaajted eeʹjj loopp räjja</p>
<p>mäʹhssmest, ko laask juʹn vuäiʹtte leed eurrân -  viiǥǥ ruõkkâmčuuʹǩǩid baʹŋǩǩe </p>
<p>Eurohââʹdd kaaupin</p>
<p>-  eurolaʹsǩǩeemmašina leʹbe muʹtteemtaaul </p>
<p>õõlǥči haʹŋǩǩeed   </p>
<p>Euro teäʹǧǧen  </p>
<p>Teäʹǧǧvaajtempodd</p>
<p>OĐĐEEʹJJMÄÄN-TÄʹLVVMÄÄN  2002</p>
<p type="listitem">• hââʹdd eurrân da mäʹrǩǩen</p>
<p type="listitem">• europõʹmmaitieʹǧǧ da -šlaantt teäʹǧǧen</p>
<p type="listitem">• määʹrǩ ǩeʹlbbje võl – ko määusak   maaʹrǩivuiʹm, vaajtõsteäʹǧǧen vuäǯǯak   tääuʹjben euroid</p>
<p type="listitem">• aautmaattin da baaŋkin vuäǯǯak   europõʹmmaitieʹǧǧid</p>
<p type="listitem">• euroin määuʹset pukin 12 eurojânnmest</p>
<p type="listitem">• pääʹlǩ, jeältõõǥǥ da ouddõõzz määuʹset   eurrân</p>
<p type="listitem">• laask puäʹtte eurrân</p>
<p type="listitem">• tiill da lääin lie euromieʹrrlažân</p>
<p>-  peštt nuʹtt kueʹhtt neäʹttel, ouddâl ko </p>
<p>baŋkkaautmaatt da kaaup vuäǯǯa euroid -  heâlpääk muttâz jååʹttmõõžž </p>
<p>määuʹseeʹl baŋkk-koortin da vaʹrrjeeʹl tääʹsstieʹǧǧ mäʹrǩǩen leʹbe eurrân jååʹttemneävvain mäʹhssem vääras -  leäkku täʹrǩǩ, ko âânak kueiʹt jeeʹres </p>
<p>tieʹǧǧid -  ââʹnn muʹtteemtaaul mieʹldad </p>
<p>-  muuʹšt ââʹnned leʹbe vaajted meädda </p>
<p>tuu mââimõs maaʹrǩid ouddâl ko teäʹǧǧvaajtempodd poott 28.2.2002  </p>
<p>PÂʹZZLÂŠTTAMMÄÄN  2002</p>
<p type="listitem">• hââʹdd eurrân</p>
<p type="listitem">• teäʹǧǧen pâi euro</p>
<p type="listitem">• Lääʹddjânnam Baŋkk låånast maaʹrǩid   29.2.2012 räjja da jeeʹres eurovuuʹd jânnmi   meerlaž põʹmmaitieʹǧǧid 31.3.2002 räjja</p>
<p>Määŋg kaaup iʹlmmte hââʹddeez juʹn ââʹn eurrân. Seämmanalla kaupplaaski loppsuumm uuʹdet tääuʹjben mäʹrǩǩen da eurrân. Nääiʹt vuäitak juʹn ouddǩiõʹtte mättʼtõõttâd eurohõõʹddivuiʹm. Eeʹjj 2002 aalǥâst älgg kueʹhtt määnpââi teäʹǧǧvaajtempodd, koonn ääiʹjest hââʹdd lie eurrân da mäʹrǩǩen. Euromieʹrrlaž hââʹdd laʹsǩǩeet veerjlaž muʹtteemǩeeʹrdin da tõid čuäjtet veerjlaž joorbeemvuâkkõõzz mieʹldd. Õõʹnnipravleeʹnnʼja vuâpp tävvri eurohâʹddumuužž. Šiõǥǥ muʹšttemvuâkkõs eurohââʹdlaž tävvri äärv tieʹttem diõtt lij: õhtt euro lij nuʹtt kutt mäʹrǩǩed. Ââʹnn taarbi mieʹldd veäʹǩǩneävvaid, håʹt muʹtteemtaaul leʹbe laʹsǩǩeemmašina.</p>
<p>Teäʹǧǧmaauʹsi joorbeem</p>
<p>Lääʹddjânnmest teäʹǧǧmaauʹsid joorbeet ââldmõs viiđ seʹntta. Joorbeem diõtt õhtt da kueʹhtt seeʹntt šlaantid ij taarbâš ko pâi occnja. Tõk lie kuuitâǥ ǩeʹlbbjeei tieʹǧǧ. Joorbeemvueʹǩǩ kuâskk pâi maauʹsi loppsuummid, ij õõutsaž tävvri hõõʹddid ij-ǥa tiillseerdid.</p>
<p>Määus maaʹrǩivuiʹm, vuäǯǯak vaajtõstieʹǧǧid eurrân</p>
<p>Tuu määʹrǩ vaajte hielǩeld eurrân, ko vuästtõõđak ođđeeʹjj- da täʹlvvmannu teäʹǧǧvaajtempooddâst. Vaajtempoodd ääiʹjest maaʹrǩid vuäitt ââʹnned euro paaldâst. Ko määusak vuästõõzzad maaʹrǩivuiʹm da peeʹnnivuiʹm, vuäǯǯak vaajtõsteäʹǧǧen euroid da seeʹntid. Ođđeeʹjjmannu aalǥâst vuäitak kuuitâǥ võl siõmmna ääiʹj vuäǯǯad kaaupin vaajtõsteäʹǧǧen maaʹrǩid še.  Nääiʹt ton jiõk taarbâš vaajted baaŋkâst pukid tuu maaʹrǩid eurrân.</p>
<p>Euro da joukktrafiikk</p>
<p>Õlmmlaž jååʹttemneävvain vaajtempoodd aalǥâst kannad mäʹhssed tääʹsstieʹǧǧin euroivuiʹm leʹbe maaʹrǩivuiʹm, što mäʹhssem šâdd Vaajtempooddâst määusak  hiâlpmõsân koortin</p>
<p>Ođđeeʹjj-täʹlvvmannu ääiʹjest kaaupi kääʹšnin âlgg ǩiõttʼtõõllâd kueiʹt jeeʹresnallšem tieʹǧǧid, tõn diõtt mäʹhssmest õõlǥak leeʹd sami täʹrǩǩ da måtmešt ǩiõrddlõs še. Muttâz heâlpääk määuseeʹl vuästtõõttmest baŋkk- leʹbe naʹddjõskoortin. Korttvuästõõzz määusak pâi eurrân 1.1.2002 ääʹljeeʹl.</p>
<p>Baaŋk da euro </p>
<p>Baaŋkin vuäitak ââʹn juʹn ââʹnned euroid, ko mâka haaʹlääk: vuäitak ääveed tiill, vuäitak mäʹhssed laask da vuäitak väʹldded ođđ lääin eurrân. Nääiʹt vuäitak ââʹnned euroid tiillteäʹǧǧen, håʹt põʹmmaitieʹǧǧ da šlaantt lie čâhčča 2001 õinn mäʹrǩǩen da peʹnnen.</p>
<p>Baŋkk vaajad tuu tiillmaaʹrǩid eurrân</p>
<p>Baaŋk vaaʹjte jiõččineez puk mäʹrǩǩmieʹrrlaž tiill da lääin euromieʹrrlažân.</p>
<p type="listitem">• euro ij muuʹt baaŋkin rajjum</p>
<p>suåppmõõžžid, håʹt läinnmääinid</p>
<p type="listitem">• ruõkkmõõžž da lääin jåʹtte ooudâs nuʹtt ko</p>
<p>tõk ââʹn lie</p>
<p type="listitem">• baŋkk-kortt lij seämmanallšem ko ââʹn</p>
<p>Baaŋk ouʹdde eeʹjj 2002 aalǥâst ääʹljeeʹl puki tiilli tiillšõddmõõžž, tiillvälddtõõǥǥ da jeeʹres teâđaid eurrân. Ko tuʹst lie võl jiiʹjjstad määʹrǩ, vuäitak taarbi mieʹldd piijjâd tõid jiijjâd tiill sizz teäʹǧǧvaajtempoodd ääiʹjest.</p>
<p>Europõʹmmaitieʹǧǧid vuäǯǯak baŋkkaautmaattin</p>
<p>Peštt nuʹtt kueʹhtt neäʹttel ouddâl ko baŋkkaautmaattid lie muʹttum nåkamnalla, što tõk ouʹdde tuʹnne euroid. Måtam teäʹǧǧaautmaatt ouʹdde euroid juʹn eeʹjj aalǥâst.  Teäʹǧǧaautmaattin vuäǯǯak 20 da 50 euro põʹmmaitieʹǧǧid. Šuurab põʹmmaitieʹǧǧid håʹt ben vaajtõsteäʹǧǧen kaaupin.</p>
<p>Eeʹǩǩvaajtõs da baaŋk</p>
<p>Eeʹjj mââmõs peivven, vuõssaarǥ 31.12.2001 baaŋk jie leäkku äävai. Baaŋk lie ǩidd eeʹǩǩvaajtõõzz ääiʹjest ǩeäččlõõžži nellj peiʹvved, 29.12.2001-1.1.2002. Baaŋki kõskksaž teäʹǧǧtrafikk ij jååʹđ ođđeeʹjj käänanpeivven. 31.12.2001 mäʹhssem vuâlla puõʹtti laaskid vueiʹtet nääiʹt mäʹhssed mâŋŋa eeʹǩǩvaajtõõzz vuõssmõs baŋkkpeivven 2.1.2002. Ko täättak, što håʹt jälstemlääin koorǥ eeʹjjest 2001 puäʹtte piiđvälddja uʹvddum korkkiʹlmmtõʹsse, õõlǥak mäʹhssed tõiʹd nuʹtt, što mähss lij mahssum läinnbaaŋkâst mââimõsân 28.12.2001 baaŋki äävaiåårramääiʹjest. Ko määusak mähssaautmaattin, teʹlfoonin leʹbe teâttmašinain eeʹjj mââimõs peivven mahssum läinnmähss puätt eeʹjj 2002 korkkiʹlmtõʹsse. Ko täättak, što piiđi diõtt leʹbe muđoi laask mäʹhssempodd lij eeʹjjest 2001, tuʹst feʹrttai ääjeed mäʹhssemkääzzkõʹsse mõõnni laaski mäʹhssempeeiʹv leʹbe ko kõõččmõõžžâst lij vuõiggveälǥtumuš, ton õõlǥak saǥstõõllâd ääʹššest vieʹljteejain.</p>
<p>Teâđaid eurost da baaŋkin vuäǯǯak jiijjâd baaŋkâst še da Internet-addrõõzzâst </p>
<p>www.pankkiyhdistys.fi  </p>
<p>Ååsktõõzz da suåppmõõžž</p>
<p>Ååsktõssuåppmõõžž pâʹšše viõǥǥâst nåkamnalla ko tõk ââʹn lie, håʹt teäʹǧǧ vaajtââtt määʹrǩest eurrân. Pååʹmh- da jiõggååktõsõhttõõzz seʹrdde euro õnnu jiiʹjjes äiʹǧǧtaaulees mieʹldd, mââimõsân 1.1.2002. Õhttõõzz iʹlmmte jiiʹjjes ääʹššlaid euro väʹlddmest õnnu.  Euro väʹlddmõõžž õnnu ij vaaikat ääiʹjben rajjum suåppmõõžži juätkkmõʹšše leʹbe čõõnnmõʹšše. Nääiʹt håʹt luõikkâmsuåppmõõžž da testameett da sǩiâŋkk-ǩeeʹrj pâʹšše viõǥǥâst nåkamnalla, ko tõk ââʹn lie, ij-ǥa tõid taarbaž oođeed.</p>
<p>jeäʹnnteäʹǧǧ, päärnaiteäʹǧǧ, mättʼtõõttâmteäʹǧǧ da tuâiteʹmvuõtt-teäʹǧǧ) määuʹset eurrân ääʹljeeʹl eeʹjj 2002 aalǥâst. Päʹlǩǩlaʹsǩǩumuužži teâđaid ǩiõččlõõđât iʹlmmted maaʹrǩi lââʹssen eurrân še juʹn eeʹjj 2001, što oummu vuåkkâʹtte hiâlpben ođđ tieʹǧǧid. Teäʹǧǧvaajtempooddâst ođđeeʹjj-täʹlvvmannust 2002 päʹlǩǩsuumm iʹlmteet euro lââʹssen võl maaʹrkivuiʹm. Paaʹlǩi muʹttmest euromieʹrrlažân teâʹđteet oummid ääiʹjbeäʹlnn, ko äʹlǧǧe mäʹhssed paaʹlǩid eurrân. Luâđouddõõzz äärv še uuʹdet euromieʹrrlažân ekka 2002.</p>
<p>Jeältõõǥǥ da ouddõõzz</p>
<p>Jeältõõǥǥ määuʹset mäʹrǩǩen eeʹjj 2001 loopp räjja. Ääʹljeeʹl eeʹjj 2002 aalǥâst tõid määuʹset eurrân. Ođđeeʹjjmannu jeältõõǥǥ teâđaid iʹlmteet jeältõkneeʹǩǩid eurrân da mäʹrǩǩen. Jeältõõǥǥi tääʹss ij motstõõv eurru seʹrddem diõtt.  Nåkam sosialouddõõzzid, koid naroodjeältõkstrooiteʹl (Kela) håidd, määuʹset še eurrân eeʹjj 2002 aalǥâst. Ij ni ǩeän ouddõs jõõsk euromuttâz diõtt, ij-ǥa ouddõõzzi tääʹss motstõõv eurru seʹrddem diõtt.  Ouddõõzzi mäʹrǩǩmieʹrrlaž suummid muʹtteet veerjlaž muʹtteemǩeeʹrd da joorbeemvuâkkõõzzi mieʹldd eeʹjj 2002 aalǥâst. Mâŋŋa tõn ouddõõzzi mieʹrr kuâsttje tuʹmmstõõǥǥin eurrân da seʹnttân.</p>
<p>Puåttitääʹss da vuäʹsttemviõkk  jie motstõõv</p>
<p>Ko teäʹǧǧen šâdd määʹrǩ sââʹjest euro tuu puåtti tääʹss da vuäʹsttemviõkk seilla. Eurru serddmõš ij muuʹt tuu leʹbe piârrjad piʹrǧǧumuužž leʹbe ekonomiilaž sââʹjj.</p>
<p>Piiđtumuš euroäigga </p>
<p>Piiđtuʹmmstõõǥǥ da paaʒʒtõspiiđ</p>
<p>Ââʹn čâhčča vuäǯǯak tuʹmmstõõǥǥ eeʹjjest 2000 tuejjuum piiđtumuužžâst. Tät piiđ</p>
<p>2002 beäʹlnn 2. mähss lij juʹn eurrân.  Eeʹjj 2001 piiđtuʹmmstõk puätt mäʹrǩǩen da eurrân čâhčča 2002. Teʹl ko vuäǯǯak paaʒʒtõspiiđiđ, tõid õõlǥak mäʹhssed eurrân.</p>
<p>Piiđiʹlmmtõs da piiđehdtõs</p>
<p>Ko puõʹtti vuâra, ođđeeʹjjmannust 2002, ooudak piiđiʹlmmtõõzz eeʹjjest 2001, leäk võl vuäǯǯam pääʹlǩâd, jeältõõǥǥâd dno. mäʹrǩǩen. Nääiʹt lij hiâlpab, što ooudak piiđiʹlmmtõõzzâd še mäʹrǩǩen. Ko mâka måtam tuõđtõõzzâst summ lij eurrân, jiõk taarbaž muʹtted tõn mäʹrǩǩen, lâša vuäitak iʹlmmted tõn eurrân. Vuäitak še uʹvdded obb piiđiʹlmmtõõzz eurrân.  Tõid, kook vuäǯǯa piiđehdtõõzz, puätt eeʹjj 2001 kuõskkei piiđehdtõs ǩeâđđa 2002. Puk teâđ lie ehdtõõzzâst mäʹrǩǩen da eurrân. Ton vuäitak tuejjeed piiđehtõõzz koʹrjjõõzzid da lââʹzztõõzzid mäʹrǩǩen leʹbe eurrân.</p>
<p>Ouddpiiđtumuš da piiđkoort</p>
<p>Ouddpiiđid meäʹrreet eeʹjj 2002 aalǥâst ääʹljeeʹl eurrân. Piiđkoort ekka 2002 lie eurrân še. Tõid vääʹldet õnnu 1.3.2002.</p>
<p>Euro reeisast mieʹldd </p>
<p>Ko europõʹmmaitieʹǧǧ da šlaantt puäʹtte õnnu eeʹjj 2002 aalǥâst, tõt heâlpad jiânnai reissjemen 12 EU-jânnam eurovuuʹdest.</p>
<p>Kuâtmlo jânnmed, õhtt valutt</p>
<p>Õhttsaž teäʹǧǧ lij mäʹhssemneävvân Lääʹddjânnmest, Hollantist, Belgiast, Espanjast, Irlantist, Italiast, Nuõrtivääʹldest, Greikkjânnmest, Luxemburgist, Portugalist, Franskjânnmest da Saksslajânnmest. Ton vuäitak jååʹtted eurovuuʹd jânnmid valuttvaajtõstää, ij-ǥa tuʹnne šõõd ni mii määuʹsid leʹbe vaajtemkuursi muʹttmest šõõddi hääiʹt. Hõõʹddid lij še hiâlpab veʹrddeed di tävvri da kääzzkõõzzi vuäʹsttmen lij hiâlpp, ko hââʹdd lie mieʹrǩǩuum 300 miljoon euroop</p>
<p>Euro lij maaiʹlmvalutt</p>
<p>Ko jååʹđak eurovuuʹd åålǥbeälla, håʹt Ruõʹcce leʹbe Virojânnma, õõlǥak vaajted valuutt seämmanalla ko ouddâl še. Euroid vuäitak vaajted jeeʹres valuttân maaiʹlm čõõđ.</p>
<p>Lââʹss teâđaid euro vääras </p>
<p>Lââʹss teâđaid vuäǯǯak Europ-teâđtumuužž kääzzkõsnââmrest 010 345 6700 leʹbe Interwww.euro.fi www.europa.eu.int  nettist addrõõzzâst </p>
<p>Valdiateäʹǧǧministeeria da Euroop leett õhttsaž säiʹmmseeid addrõõzzâst www.euro.fi ouʹdde tänpoddsaž da vuâđđteâđaid euro vääras. Seeidin lie jiiʹjjes vuäʹzz håʹt nuõrid da põrǥǥõõzzid di õhttmõõžž jeeʹres euroteâđ paaiʹǩid.</p>
<p>Muuʹšt eurru seʹrddmen </p>
<p type="listitem">• eurotieʹǧǧid vääʹldet õnnu 1.1.2002, ouddâl   tõn europõʹmmaitieʹǧǧivuiʹm da    šlaantivuiʹm ij vueiʹt mäʹhssed.</p>
<p type="listitem">• Teäʹǧǧvaajtempoodd kookkadvuõtt lij   kueʹhtt määnpââi, 1.1.-28.2.2002.</p>
<p type="listitem">• Vaajtempoodd ääiʹjest maaʹrǩid vuäitt   ââʹnned euro paaldâst.</p>
<p type="listitem">• Euro lij odinakai teäʹǧǧ 1.3.2002 ääʹljeeʹl.</p>
<p type="listitem">• Maaʹrǩi- da peeʹnnivuiʹm ij vueiʹt mäʹhssed   mâŋŋa 28.2.2002.</p>
<p type="listitem">• Baŋkkaautmaattid muʹtteet nåkamnallšem,   što tõk ouʹdde euroid, ođđeeʹjjmannu kueiʹt   vuõssmõs neäʹttel ääiʹjest.</p>
<p type="listitem">• Tuu baŋkk-kortt tuåimm seämmanalla ko   mäʹhtt ouddâl. Korttvuästõõzzâd määusak</p>
<p type="listitem">• Maaʹrǩid ij taarbaž baaŋkâst jeeʹrab   vaajted eurrân eeʹjj 2002 aalǥâst. Tõid    vuäitt ââʹnned kaaupin vuästtõõttmen   ođđeeʹjj-täʹlvmannu ääiʹjest..</p>
<p type="listitem">• Ko määusak vuästõõzzâd   teäʹǧǧvaajtempooddâst maaʹrǩivuiʹm da   peeʹnnivuiʹm, vuäǯǯak vaajtõstieʹǧǧid   tääuʹjben eurrân da seʹntten..</p>
<p type="listitem">• Eeʹjj 2002 aalǥâst baaŋk muʹtte jiõččineez   puk mäʹrǩǩmieʹrrlaž tiillid da lääinaid   euromieʹrrlažân.</p>
<p type="listitem">• Päʹlǩǩ, jeältõk da ouddõõzz määuʹset   eurrân ääʹljeeʹl eeʹjj 2002 aalǥâst.</p>
<p type="listitem">• Õhtt euro lij nuʹtt 6 mäʹrǩǩed. Veerjlaž   muʹtteemǩeʹrdd lij 5,94573 mäʹrǩǩed.</p>
<p type="listitem">• Eurojânnam lie Hollantt, Belgii, Espanj,   Irlantt, Italii, Nuõrtiväʹldd, Greikkjânnam,   Luxemburgg, Portugal, Franskjânnam,   Saksslajânnam da Lääʹddjânnam.</p>
</body></document>