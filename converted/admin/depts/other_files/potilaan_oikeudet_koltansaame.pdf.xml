<document xml:lang="sms" id="no_id"><header><title/><genre code="admin"/><author><unknown/></author><wordcount>1414</wordcount><conversion_status type="standard"/><availability><free/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Puõʒʒi vuõiggâdvuõđ</p>
<p xml:lang="fin">Koltansaame </p>
<p>Puõʒʒi vuõiggâdvuõđ</p>
<p>Juâkksast Lääʹddjânnmest põõššinalla jälsteei persoonâst lij vuõiggâdvuõtt vuäǯǯad šiõǥǥ tiõrvâsvuõđ- da puõccihååid. Puõʒʒi ooumažäärv, väimmjuurd da privatvuõđ feʹrttje ciʹsttjed. Tiõrvâsvuõttkääzzkõõzzid feʹrttai uʹvdded õõutʼtääʹsseld nuʹtt, što oummid jeät pijju jeeʹres ärvvsa staattuʹsse, ââʹjj, tiõrvâsvuõttvueʹjj, lääʹmesvuõđ leʹbe jälstempääiʹǩ vuâđain.</p>
<p>Vääžnmõs pääiʹǩ:  Puõʒʒi âʹlgg håiddad õhttsažfiʹttjõõzzâst suin. Dåhttar feʹrttai maainstet puõccja suu panntiõrvâsvuõđâst, håiddvaajtõsmääiʹnai da tõõi mieʹldd puõʹtti čårrhääitai diõtt nuʹtt, što puõcci fi ʹttai, mââʹst lij kõõččmõš.  Puõccja feʹrttai iʹlmmted äiʹǧǧ, kuäʹss son peäss hoiddu. Jõs äiʹǧǧ mottai, muttâz mäiʹnn da ođđ äiʹǧǧ feʹrttai iʹlmmted puõccja miâlggâd ääiʹjbeäʹlnn.  Puõcci vuäitt tiõttum rääʹjtõõzzin vaʹlljeed håiddpääiʹǩes. </p>
<p>Vaʹlljeemfrijjvuõtt veiddan eeʹjjest 2014. Puõccjest lij vuõiggâdvuõtt vueiʹnned puõcciteâđeez.</p>
<p>Ǩiõldlažvuâđđan vuäitt leeʹd, što teâđai lookkmõõžžâst vuäitt šõddâd tuõttsõs vaarr puõʒʒi tiõrvâsvuõʹtte leʹbe hoiddu leʹbe ǩeän-ne jeeʹres vuõiggâdvuõʹtte.  Puõcciteâđ liâ čårroummin peittast ââʹnnem vuâlaž teâđ.</p>
<p>Teâđaid ij vuäǯǯ uʹvdded ni ǩeäʹzz, ij ni roodnairuåđid, jõs puõcci ij uuʹd tõõzz miâsttmõõžž. Hoiddu obbžurr vuäitt tuejjeed mušttʼtõõzz håiddpääiʹǩ tiõrvâsvuõđhuõlâst vaʹstteei jååʹđteeja leʹbe kuâddõõttmõõžž vuʹvddvaaldšempraʹvleeʹnnʼja leʹbe Sosiaal- da tiõrvâsvuõttvuuʹd lååʹpp- da vuåppâmpraʹvleeʹnnʼja (Valvira). Tiõrvâsvuõđhuõl tuåimmjemjuâkksin feʹrttai leeʹd puõcciäʹššooumaž, koon vuäʹpstõõzzid leʹbe vuäʹppõõzzid puõcci vuäitt raukkâd, teʹl ko son lij obbžurr håiddmõʹšše leʹbe oummunalla âânnmõʹšše.  Puõccipooʹmhest vuäitt ooccâd koʹrvvõõzz</p>
<p>Puõcciååsktõskõõskõõzzâst.</p>
<p>Ǩiirteʹmes håidd</p>
<p>Puõccjest lij vuõiggâdvuõtt piâssâd ǩirrlaž hoiddu sõõrǥab, taarbšeʹmmen peiʹvvrõõttâmpuõccjen. Ǩiirteʹmes hoiddu liâ šiõttuum jäänmõsäiʹǧǧkõõsk. Hospitaal leʹbe tiõrvâsvuõttkõõskõõzz spesialpuõccihoiddu piâssmõš ouddlâstt dåhttar leʹbe pääʹnndåhttar vuõlttõõzz. </p>
<p type="listitem">Vuâđđtiõrvâsvuõtthuõl jäänmõsäiʹǧǧkõõsk:</p>
<p type="listitem">Tiõrvâsvuõttkõõskõʹsse âlgg vuäǯǯad arggpeeiʹv veʹrǧǧäiʹǧǧen teʹlfonõhttvuõđ sõrgg.</p>
<p type="listitem">Hååid tarbb âlgg ärvvtõõllâd mââimõõzzâst kuälmad peeiʹv, ko puõcci lij välddam õhttvuõđ, ij-ǥa hååid taarb leäkku vuäittam  ärvvtõõllâd juʹn såittam poodd teʹlfoonâst. Hååid taarb vuäitt  ärvvtõõllâd še jeeʹres tiõrvâsvuõđhuõl ämmatperson ko dåhttar.</p>
<p type="listitem">Håidd âlgg riâššâd koolm mannu seʹst hååid taarb ärvtõõllmõõžžâst. Njääʹlm tiõrvâsvuõđhuõʹlle âlgg piâssâd  koolm mannu seʹst, leâʹša teʹl ko vuâđđan lij nåkam vuâđđuum  mäiʹnn, hååid vuäitt cõõjjâd jäänmõsân kuuđ mannu ǩeäčča.</p>
<p type="listitem">Spesialpuõccihååid jäänmõsäiʹǧǧkõõsk:</p>
<p type="listitem">Hååid taarb ärvvtõõllmõš âlgg äʹlǧǧed koolm neäʹttel seʹst vuõlttõõzz vuäǯǯmõõžžâst. Hååid tarbb ärvvtõõlât vuõlttõõzz  vuâđain leʹbe lââʹsstuʹtǩǩumuužžin. Ärvvtõõllmõõžžâst ouʹdde  puõʹtti vääžnai lââʹsstuʹtǩǩumuužž leʹbe spesialdåhttar  ärvvtõõllmõš âlgg tuejjeed koolm mannu seʹst vuõlttõõzz  vuäǯǯmõõžžâst.</p>
<p type="listitem">Håidd da vuäʹpstõs âlgg äʹlǧǧed kuuđ mannu seʹst hååid taarb tuõttmõõžžâst.</p>
<p type="listitem">Päärnai da nuõri miõltiõrvâsvuõttkääzzkõõzzin håiddtarbb âlgg ärvvtõõllâd kuuđ neäʹttel seʹst vuõlttõõzz vuäǯǯmõõžžâst. Vuâlla  23-âkksai miõltiõrvâsvuõttproʹbleeʹmivuiʹm muõkkšõõvvi âʹlǧǧe  piâssâd hoiddu koolm neäʹttel seʹst håiddtaarb tuõttmõõžžâst.</p>
<p>Håiddpääiʹǩ vaʹlljumuš ǩiirteʹmes hååidast</p>
<p type="listitem">Tiõrvâsvuõđhuõll-lääʹjj mieʹldd puõcci vuäitt jiõčč vaʹlljeed  håiddpääiʹǩes tiõttum rääʹjtõõzzin.</p>
<p type="listitem">Puõcci vuäitt vaʹlljeed, koon jiijjâs kååʹddes leʹbe kooʹddi õhttsažtuåimmjemvuuʹd tiõrvâsvuõttpääiʹǩest son haaʹlad  vuäǯǯad hååid. Puõcci feʹrttai iʹlmmted ääʹššest ǩeʹrjjlânji ânnʼjõž  tiõrvâsvuõttpäikkses da jiijjâs vaʹlljuum tiõrvâsvuõttpäikka.  Hoiddu peäss vaʹlljuum tiõrvâsvuõttpäikka mââimõõzzâst  koolm neäʹttel ǩeeʹjjest iʹlmmtõõzzâst. Ođđ vaʹlljumuužž vuäitt  tuejjeed emansa pirreeʹjj ǩeeʹjjest.</p>
<p type="listitem">Jõs person jäälast põõššinalla leʹbe kuuʹǩǩab ääiʹj dommkååʹddes åålǥbeäʹlnn, suʹst lij vuõiggâdvuõtt vuäǯǯad  jiijjâs kååʹddest tuejjuum håiddplaan mieʹlddsaž hååid  jälstempäiʹǩǩkååʹddes tiõrvâsvuõttkõõskõõzzâst.</p>
<p type="listitem">Spesialpuõccihååid uʹvddi hospitaal vuäitt vaʹlljeed õhttsažtuâjast vuõltteei dåhttrin nåkam takaivaʹstteemvuuʹdâst, koʹst puõʒʒi  kåʹdd åårr. Lääʹddjânnmest liâ vitt universitetthospitaali pirr  tuejjuum spesialpuõccihååid takaivaʹstteemvuʹvdded.</p>
<p type="listitem">Eeʹjjest 2014 ääʹljeeʹl puõccjest lij vuõiggâdvuõtt vaʹlljeed</p>
<p>Lääʹddjânnmest hååid, koon tiõrvâsvuõttpääiʹǩest son haaʹlad leʹbe puõccihååid juâkksest. Håiddpäiʹǩǩ âlgg vaʹlljeed nuʹtt, što tõt vuäitt vaʹstteed tõid taarbid, koid puõʒʒi håidd ouddlâstt.</p>
<p>Puõcciäʹššǩeeʹrji da teâđai ouddmõš</p>
<p>Puõcciäʹššǩeeʹrjid âʹlǧǧe piijjâd pââjas puk puõʒʒi kõõvmieʹrrumuužž da hååid beäʹlnn vääžnai teâđ, håiddtuʹmmstõõǥǥ, da saaǥǥstõõllmõõžž, koid puõʒʒi da suu roodnairuåđivuiʹm leät jeâllum.</p>
<p>Puoccjest lij vuõiggâdvuõtt lookkâd jiijjâspuõcciäʹššǩeeʹrjid da vuäǯǯad vuõiǥeed tõʹst åårrai vââʹjjid. Dåhttar vuäitt ǩeʹldded vuõiggâdvuõđ teʹl, jõs suʹst lij vuâđđuum mäiʹnn, što teâđai vuäinnmõš vuäiʹtči päʹrtteed puõʒʒi tiõrvâsvuõđvueʹjj. Mudoi puõcciäʹššǩeeʹrj liâ peittast ââʹnnem vuâlaž da,tõid teâđaid ij vuäǯǯ uʹvdded čårroummid, ij ni roodnairuåđid, teâđai ouddmõʹšše âlgg leeʹd pâipuõʒʒi ǩeʹrjjlaž lååʹpp. Mokkstõssân liâ tiõttumjeeʹrab lääʹjjest šiõttuum vueʹjj.</p>
<p>Håiddpääiʹǩest jeärrsin ko puõʒʒi hoiddu vuässõõđjin ij leäkku vuõiggâdvuõtt lookkâd puõcciäʹššǩeeʹrjid.</p>
<p>Tiõrvâsvuõđhuõl vuåppâmveʹrǧǧneeʹǩǩin lij vuõiggâdvuõtt vuäǯǯad puõcciäʹššǩeeʹrjid âânnmõʹšše, håʹt mâkakuâddõõttmõõžž čiõlggeem diõtt.</p>
<p>Õhttsažfiʹttjõs da jiõččmieʹrreemvuõiggâdvuõtt</p>
<p>Håiddräʹtǩǩumuužž âʹlǧǧe tuejjeed õhttsažfiʹttjõõzzâst puõʒʒjin. Tõt ouddlâstt, što dåhttar oudd puõccja fiʹttjemnalla teâđaid suu panntiõrvâsvuõđâst, håiddvaajtõsmääiʹnain, hååid vaikktõõzzin da hoiddu kuõskki riiskin.</p>
<p>Jõs puõcci ǩeâlddââtt mõõʹn-ne hååidast leʹbe håiddtuåimest, teʹl feʹrttai ǩiččlõõttâd nuʹtt, što joudd suåppâd jeeʹres håiddvueʹjjest, koon puõcci meästt. Puõccjest ij leäkku vuõiggâdvuõtt vuäǯǯad mõõn täättas haaʹleem hååid. Puõccjest lij vuõiggâdvuõtt ǩeâlddõõttâd hååidast, håʹt tõt vuäitt viikkâd suu pråppumuʹšše.</p>
<p>Jõs puõcci ij tiõrvâsvuõttvueʹjjes diõtt vueiʹt tuʹmmjed hååidast, teʹl dåhttar ǩiččlââtt ouddâl vääžnai håiddtuʹmmstõõǥǥ tuej jumuužž čiõlggeed puõʒʒi täätt saaǥǥstõõleeʹl lääʹjjlaž võboršeeʹǩǩin, roodnairuåđin leʹbe âʹlddruåđin. Jõs täʹst peäggtum ruåđ liâ jeeʹresmiõllsa suu hååidast, dåhttar tuejjad håiddtuʹmmstõõǥǥ tõn mieʹldd, koon son ǩeäčč, što tõt lij puõccja pueʹrmõs.</p>
<p>Jõs puõcci lij tuejjääm håiddtäätt, tõt âlgg jääʹǩǩted, håʹt roodnairuåđ liâ jeeʹres miõlâst. Dåhttar saaǥǥstââll roodnairuåʹđivuiʹm puõʒʒi vueʹjjest da hååidast, teʹl ko puõcci ij leäkku tõn ǩeâlddam.</p>
<p>Ǩirrlaž šõddmõõžžin, håʹt mâka pääʹrtain, dåhttar reâmm tuåimid puõʒʒi jiõgg peälštem diõtt, håʹt puõʒʒi täätt leʹbe roodnairuåđi miâsttmõõžž jeät põsttu leʹbe ǩiõrggnuku čiõlggeed. Puõccja ij vuäǯǯ uʹvdded nåkam hååid, kååʹtt lij vuâstta suu håiddtäätt.</p>
<p>Jõs vueʹllâkksaž puõcci ââʹjjes da šõddâmtääʹzzes vuâđain pâstt tuʹmmjed hååidast, suu vuäinalm vääʹldet lokku. Tännallšem vueʹjjest dåhttar ij vuäʒʒ maainsted puõcciteâđaid puärrsid leʹbe puõʒʒi lääʹjjlaž võboršekka, teʹl ko puõcci ǩeâldd tõn.</p>
<p>Puõʒʒi šõddâmtääʹzz ärvvtââll tiõrvâsvuõđhuõl ämmatperson. Jõs vueʹllâkksaž ij pââʹst tuʹmmjed hååidast, suu âlgg håiddad õhttsažfiʹttjõõzzâst peâmmjin. Peâmmai ij vueiʹt ǩeʹldded vueʹllâkksa hååid, koon son taarbaš.</p>
<p>Håidd jieʹllem loppääiʹjest</p>
<p>Ko puõʒʒi panntiõrvâsvuõʹtte ij leäkku teänab pueʹreem håidd, suʹnne uuʹdet vuâđđhååid da suu oudldõõzzid hiâlpeet pukin nåkam vuäittmõõžži mieʹldd åårrai kuånstin. Ođđ tuʹtǩǩumuužžid jeät teänab tuejjuku, leâʹša puõcci hååidat nuʹtt, što suu loppjieʹllem šlaajj leʹčči vuäittmõõžži mieʹldd šiõǥǥ.</p>
<p>Dåhttar vuäitt tuejjeed puõʒʒi hååidast da suu jieʹllem loppääiʹjest tuʹmmstõõǥǥ, teʹl ko suu puârrnem ouʹdde ij leäkku teänab tuejjeed ni mii. Tuʹmmstõõǥǥ mieʹldd puõʒʒi jeät teänab jeälltuku, jõs suu šâđđam tuåimmjumuš åårast da vuõiŋŋnjõs jâskk (nuʹtt sarnnum DNR-tuʹmmstõk, eŋgglõsǩiõʹlle do not resuscitate –tuʹmmstõk). DNR-tuʹmmstõõǥǥ täävtõssân lij veäʹltted lââʹzzteʹmen puõʒʒi muõkksõõvvmõõžžid jeälltem- leʹbe jeeʹres viõkktuåimivuiʹm vueʹjjest, teʹl ko tuåimmtuâi jiâ teänab kuuʹǩǩed väʹǯǯlõs vuâđđpanntiõrvâsvuõđi diõtt puõʒʒi jieʹllem.</p>
<p>Tuʹmmstõk tuejjeet ouddtuʹmmjeeʹl, da tuʹmmstõõǥǥ tuejjääm dåhttar peejj pââjas ääʹšš pirr jeâllum tuʹmmstõõǥǥid puõcciäʹššǩerjja. Tuʹmmstõõǥǥâst âlgg saaǥǥstõõllâd puõʒʒjin, jõs suu tiõrvâsvuõttvueʹǩǩ tõn soovaš, da suʹst feʹrttai saaǥǥstõõllâd še roodnairuåđivuiʹm, teʹl ko puõcci ij tõn ǩeeʹld. Jõs puõʒʒi tiõrvâsvuõttvueʹǩǩ ij soovaš saaǥǥstõõllmõõžž, ääʹššest saaǥǥstõõlât roodnairuåđivuiʹm da saaǥǥstõõllmõõžžid piijât pââjas puõcciäʹššǩerjja. Mââimõõzzâst dåhttar tuʹmmai puõʒʒi taalkâstiõđlaž hååidast tõn mieʹldd, mäʹhtt son ǩeäčč, što tõt lij puõccja pueʹrmõs.</p>
<p>Obbžurr håiddmõʹšše leʹbe oummunalla âânnmõʹšše</p>
<p>Dåhttri da håiddpersonkååʹdd õõlǥtumuš lij vaʹstteed puõʒʒi da puõʒʒi miâsttmõõžžin suu roodnairuåđ kõõččmõõž žid da čiõlǥeed aaʹššid nuʹtt, štõ kõõčči fi ʹttai vasttõõz zid. Proʹbleeʹmid cõõggeet pueʹrmõsân kõõjjeeʹl da maainsteeʹl.</p>
<p type="listitem">Jõs puõcci leʹbe roodnairuåđ toʹbdde nuʹtt, što håidd leʹbe  oummunalla âânnmõš lij leämmaž pannvuõiggâdvuõđmieʹlddsaž,  pannääʹššmieʹlddlaž leʹbe hoiddu ij leäkku piâssâm mieʹrrääiʹjest,  âânnmõõžžâst liâ lääʹjjest meäʹrtum kuånst:</p>
<p type="listitem">Keʹrjjlaž mušttʼtõs håiddpäikka</p>
<p>Håiddpäikka tuejjuum mušttʼtõs lij tääuʹjben pueʹrmõs kuånstt vuäʒʒad čiõlǥtõs hååidast tobddum pannääʹššmieʹlddvuõđâst. Mušttʼtõs čuäʹjtet håiddpääiʹǩ tiõrvâsvuõtthuõl vaʹstteei jååʹđteeja. Måttmin håiddpääiʹǩin liâ mušttʼtõõzz diõtt vaalmâš blaaŋk, leâʹša mušttʼtõõzz vuäitt tuejjeed frijjnallšeld.</p>
<p>Jååʹđteei âlgg čiõlggeed äʹšš tuâjjlaivuiʹm da uʹvdded mušttʼtõõzz da ǩeʹrjjlaž čiõlǥtõõzz tuejjeeja mieʹrrääiʹj seʹst. Vasttõõzzâst âlgg pueʹtted õlmmsa, stõ mõõnnallšem tuåimid mušttʼtõs vuäitt viikkâd.</p>
<p type="listitem">Jõs mušttʼtõʹsse vuõǯǯum vasttõs ij leäkku nåkam, što  tõt leʹčči ääʹššmieʹlddsaž, ääʹššest vuäitt tuejjeed  kuâddõõttmõõžž vuʹvddvaaldšempraʹvleeʹnnʼja leʹbe  Valvira beälla. Puõcciäʹššooumaž veäʹǩǩad taarbšeʹmmen  mušttʼtõõzz leʹbe kuâddõõttmõõžž raajjmõõžžâst.</p>
<p type="listitem">Kuâddõõttmõš vuʹvddvaaldšempraʹvleeʹnnʼja leʹbe Valvira beälla</p>
<p>Kuâddõõttmõõžž vuäitt tuejjeed, håʹt ij ni leʹčči tuejjääm mušttʹtõõzz håiddpäikka. Kuâddõõttmõš tuejjeet Valvira beälla teʹl, jõs käʹddem vueʹlnn lij käʹddmõš tõʹst, što lij šõddâm håiddamvââʹǩǩ, koon ǩeeʹjjest lij šõddâm puõcci jäämmʼmõš leʹbe tuõttsõs da põõšši lammšõõvvmõš. Jeeʹres šõdd mõõžžin kuâddõõttmõš tuejjeet vuʹvddvaaldšempraʹvleeʹnnʼja.</p>
<p>Taarbšeʹmmen vuʹvddvaaldšempraʹvleeʹnnʼja da Valvira seʹrdde kuâddõõttmõõžž tõn veʹrǧǧnekka, ǩeäʹzz tõt kooll, da iʹlmmte ääʹššest kuâddõõttmõõžž tuejjeeja.</p>
<p type="listitem">Kuâddõõttmõõžž vieʹǩǩin ij vueiʹt muʹtted dåhttar tuejjeem  håiddtuʹmmstõõǥǥ, ij-ǥa tõn vieʹǩǩin vuäǯǯ koʹrvvõõzz možât  šõddâm håiddamvââʹjjest.</p>
<p type="listitem">Puõcci- da taalkâspååʹmh koʹrvvumuš</p>
<p>Puõccipooʹmhest vuäitt ooccâd koʹrvvõõzz Puõcciååsktõskõõskõõzzâst. Pukid tiõrvâsvuõđ- da puõccihååid õhttvuõđâst primeârum pann-nallšem šõddmõõžžid jeät koʹrvvuku, teʹl koʹrvveet tåʹlǩ tõid personpooʹmhid, kook tiuddee puõccipååʹmhlääʹjj mieʹlddsaž oudldõõzzid.</p>
<p>Talkkâz beäʹlnn šõddâm teâđateʹmes häittvaikktõõzzin vuäitt ooccâd koʹrvvõõzz Taalkâspååʹmhååsktõspoolist.</p>
<p>Puõʒʒi vuõiggâdvuõđid kuõskki ääʹšš liâ jm. puõʹtti lääʹjjin: </p>
<p>Lääʹddjânnam vuâđđlääʹǩǩ (731/1999) Lääʹǩǩ puõʒʒi staattuuʹzzâst da vuõiggâdvuõđin (785/1992) Tiõrvâsvuõđhuõll-lääʹǩǩ (1326/2010) Meertiõrvâsvuõttlääʹǩǩ (66/1972) Spesialpuõccihåiddlääʹǩǩ (1062/1989) Miõltiõrvâsvuõttlääʹǩǩ (1116/1990) Puõccipååʹmhlääʹǩǩ (585/1986) </p>
<p>Kuâddõõttmõõžž tuejjeed ǩeʹrjjlânji vuʹvddvaaldšempravleeʹnnʼja leʹbe Valvira registõõllâmkonttra: </p>
<p>Saujj-Lääʹddjânnam vuʹvddvaaldšempravleeʹnnʼja </p>
<p>Hämeenlinna väʹlddtuåimmpäiʹǩǩ PČ 150, 13101 Hämeenlinna </p>
<p>Heʹlssen tuåimmpäiʹǩǩ PČ 110, 00521 Heʹlssen </p>
<p type="listitem">Kouvola tuåimmpäiʹǩǩ  PČ 301, 45101 Kouvola</p>
<p type="listitem">Teʹlfonkuvddlõs 020 636 1040</p>
<p>Nuõrti-Lääʹddjânnam vuʹvddvaaldšempravleeʹnnʼja </p>
<p type="listitem">Mikkeli väʹlddtuåimmpäiʹǩǩ  PČ 50, 50101 Mikkeli</p>
<p type="listitem">Teʹlfonkuvddlõs 020 636 1030</p>
<p>Viõstâr- da Siiʹsǩ-Lääʹddjânnam vuʹvddvaaldšempravleeʹnnʼja </p>
<p>Vaasa väʹlddtuåimmpäiʹǩǩ PČ 200, 65101 Vaasa </p>
<p>Tampere tuåimmpäiʹǩǩ PČ 272, 33101 Tampere </p>
<p type="listitem">Jyväskylä tuåimmpäiʹǩǩ  PČ 41, 40101 Jyväskylä</p>
<p type="listitem">Teʹlfonkuvddlõs 020 636 1060</p>
<p type="listitem">Sääʹmjânnam vuʹvddvaaldšempravleeʹnnʼja    PČ 8002, 96101 Ruäʹvnjargg</p>
<p type="listitem">Teʹlfonkuvddlõs 020 636 1010</p>
<p type="listitem">Låʹddǩeʹrddem-Lääʹddjânnam  vuʹvddvaaldšempravleeʹnnʼja     PČ 22, 20801 Turku</p>
<p type="listitem">Teʹlfonkuvddlõs 020 636 1050</p>
<p type="listitem">Tâʹvv-Lääʹddjânnam  vuʹvddvaaldšempravleeʹnnʼja      PČ 293, 90101 Oulu</p>
<p type="listitem">Teʹlfonkuvddlõs 020 636 1020</p>
<p type="listitem">Sosiaal- da tiõrvâsvuõttvuuʹd lååʹpp- da vuåppâmpravleeʹnnʼja, Valvira PČ 210, 00531 Heʹlssen</p>
<p type="listitem">Teʹlfonkuvddlõs 0295 209 111</p>
<p>Valvira Sosiaal- da tiõrvâsvuõttvuuʹd lååʹpp- da vuåppâmpraʹvleeʹnnʼja </p>
<p>PČ 210, 00531 Heʹlssen Teʹlfon: 0295 209 111 Neʹttpååʹšt: kirjaamo@valvira.fi www.valvira.fi</p>
</body></document>
