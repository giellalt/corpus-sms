<document xml:lang="sms" id="no_id"><header><title>Luõvtemlåå´v - ELY-keskus</title><genre code="admin"/><author><unknown/></author><wordcount>374</wordcount><conversion_status type="standard"/><availability><license type="standard"/></availability><multilingual/><origFileName>http://www.ely-keskus.fi/fi/web/ely-saame/luovutusluvat</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p xml:lang="fin">› Takaisin graafiseen esitykseen</p>
<p xml:lang="swe"/>
<p xml:lang="swe"/>
<p xml:lang="vep">2015-05-25</p>
<p type="title">Luõvtemlååʹv</p>
<p type="title">Sääʹmpõõrti kuõskki luõvtemlååʹv</p>
<p>Luõvtemrääʹjtõõzzi vuâlaž sääʹmtääl leʹbe tõn vuäʹzz luõvtumuʹšše (kaupp, sǩiâŋkk, jueʹǩǩem, juâkk, vaajtõs, vuåkrjumuš) âlgg vuäǯǯad Sääʹmjânnam jieʹllemvueʹǩǩ-, trafikk- da pirrõskõõskõõzz (JTP-kõõskõs) lååʹv. JTP-kõõskõõzz lååʹvtää uʹvddum luõvtumuš lij kuʹddteʹm.</p>
<p>Ǩeʹrjjlaž luõvtemlååʹppooccmõõžž vueiʹtet tuåimted vuõiʹǧǧest Sääʹmjânnam JTP-kõõskõʹsse leʹbe vääjtõsmääiʹnlânji Aanar kååʹdd jânnamvuʹvddjieʹllemvueʹǩǩveʹrǧǧnekka. Kååʹdd jânnamvuʹvddjieʹllemvueʹǩǩveʹrǧǧneǩ tuåimat ooccmõõžž JTP-kõõskõʹsse räʹtǩǩeem diõtt. JTP-kõõskõs räukk ooccmõõžžâst ceâlkâlm kååʹdd jânnamvuʹvddjieʹllemvueʹǩǩveʹrǧǧneeʹǩǩest da še sääʹmsuåvtõõzzâst nåkam lååʹppooccmõõžžin teʹl, ko luõvtemvuäǯǯai ij tiuddâd sääʹmlääʹjj mieʹlddsaž lååʹppoudldõõzzid.</p>
<p>Luõvtemlååʹppääʹššest tuejjuum tuʹmmstõõǥǥâst peʹrrjet määus, kååʹtt eeʹjjest 2015 lij 80 € (VNa 1397/2014). Tuʹmmstõõǥǥ lååʹppmääuʹsast vuõltteet mââibeäʹlnn laask.</p>
<p>I LUÕVTEMVUÄǮǮAI LIJ TEÂĐAST </p>
<p>Nåkam luõvtemaaʹššin, koin lij juʹn teâđast luõvtemvuäǯǯai, siâssõõlât jääʹǩǩted puõʹtti mõõntõõllmõõžž:</p>
<p>Luovtemvuäǯǯai lij Aanar kååʹddest jälsteei tiuddvälddsaž säʹmmlaž, kååʹtt ij vuäʹmest sääʹmtääl leʹbe lij äärblaž, kååʹtt vuäitči aʹrbbjed luõvteei. </p>
<p>Ooudbeäʹlnn peäggtum oudldõõzzi mieʹldd luõvtemlååʹv miõttât.</p>
<p>Lååʹppääʹšš ǩiõttʼtõõllâm diõtt tuejjeet luõvtemlååʹppooccmõõžž, koon mieʹlddõssân lij/liâ luõvtem määinaid čuäʹjtem äʹššǩeʹrjj/-ǩeeʹrj (ouddkauppǩeʹrjj, sǩiâŋkk-ǩeʹrjj, jueʹǩǩemsuåppmõš, äʹrbbõõttâmǩeʹrjj leʹbe jeeʹres nåkam.</p>
<p>Luõvtemvuäǯǯjen lij jeeʹres ko Aanar kååʹddest jälsteei tiuddvälddsaž säʹmmlaž, kååʹtt ij vuäʹmest sääʹmtääl leʹbe lij jeeʹrab ooumaž , kååʹtt vuäitči aʹrbbjed luõvteei </p>
<p>Ooudbeäʹlnn peäggtum šõddmõõžžâst luõvtemlååʹv miõttât pâi aaibâs pueʹr veäʹrin.</p>
<p>Lååʹppääʹšš ǩiõttʼtõõllâm vuâlla piijjâm diõtt tuejjeet luõvtemlååʹppooccmõõžž, koʹst mušttlet luõvtem-määinaid vuâđđõõttmõõžžineez. Ooccmõõžž mieʹlddõssân âʹlǧǧe piijjâd luõvtem-määin čuäʹjtem äʹššǩeeʹrj (häämaskauppǩeʹrjj, ouddkauppǩeʹrjj leʹbe jeeʹres nåkam) di puk jeeʹres äʹššǩeeʹrj, koid luõvtemvuâđđõõttmõõžžin nuäjjõõđât</p>
<p xml:lang="est">II LUÕVTEMVUÄǮǮAI IJ LEÄKKU TEÂĐAST (tääujmõsân kaaupid) </p>
<p>Nåkam šõddmõõžžin, koin sääʹmtääl leʹbe tõn vuäʹzz juuʹrdet kaaupšed, leâʹša kaaupšeeʹjest ij leäkku teâđast vueʹstti, teʹl oocci âlgg ouddâl lååʹppooccmõõžž ǩiõttʼtõõllâm vuâlla piijjmõõžž čiõʹlǧǧeed snäätneld mååžna sääʹmvueʹsttivõboršeeʹǩǩid. Tän vääras siâssõõlât jääʹǩǩtem diõtt puõʹtti mõõntõõllmõõžž:</p>
<p type="listitem">1)     Kaaupšemhaaʹlumuužžâst  âlgg iʹlmmted  (ǩeʹrjjlânji leʹbe njaaʹlmilânji)</p>
<p type="listitem">Aanar kååʹdd jânnamvuʹvddjieʹllemvueʹǩǩveʹrǧǧnekka</p>
<p type="listitem">saaʹmi ouddooumaž Veikko Feodoroʹffe</p>
<p>2) Tääl kaaupšumuužžâst âlgg õlmstâʹttedkaaupšemilʹmmtõõzz Inarilainen –nõmmsaž pääiklaž gaʹzeâʹtâst. Iʹlmmtõõzzâst âlgg peäggted, što kaaupšemnalla lij sääʹmtääll leʹbe tõn vuäʹss.</p>
<p>Kaaupšumuužž juʹrddi sääʹmtääl vuäʹmsteei âlgg mâŋŋa tuejjeed luõvtemlååʹppooccmõõžž. Ooccmõõžž mieʹlddõssân âʹlǧǧe piijjâd luõvtem-määin čuäʹjtem äʹššǩeeʹrj (häämaskauppǩeʹrjj, ouddkauppǩeʹrjj leʹbe jeeʹres nåkam) di puk jeeʹres äʹššǩeeʹrjid, koid kaaupšumuužž vuâđđõõttmõõžžin nuäjjõõđât di kopia gaʹzeâʹtâst õlmstõttum sääʹmtääl kaaupšemiʹlmmtõõzzâst.</p>
<p>Lââʹssteâđaid: Sääʹmjânnam JTP -kõõskõs: Tarja Loukusa, teʹl. 0295 037 179 Aanar kååʹdd jânnamvuʹvddjieʹllemvueʹǩǩveʹrǧǧneǩ teʹl. 040 357 6077 Priʹntte luõvtemlååʹv ooccâmraʹvvjõõzz da ooccâmpõʹmmai: Luõvtemlååʹv ooccâmraʹvvjõs Luõvtemlååʹv ooccâmpõʹmmai </p>
<p>Taarbšeʹmmen priʹntte âânnmõʹšše lääʹjj måttmi nuõrttsaaʹmi aazztumuužžâst (273/55), nuõrttsaaʹmi mäddšiõttõõllâmlääʹjj (593/69), sääʹmlääʹjj (611/84) da/leʹbe sääʹmlääʹjj (253/95): Lääʹǩǩ måttmi saaʹmi aazztumuužžâst (273/55) Saaʹmi mäddšiõttõõllâmlääʹǩǩ (593/69) Sääʹmlääʹǩǩ (611/84) Sääʹmlääʹǩǩ (253/95) </p>
<p xml:lang="swe"/>
</body></document>