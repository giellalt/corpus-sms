<document xml:lang="sms" id="no_id"><header><title/><genre code="admin"/><author><unknown/></author><year>2016</year><wordcount>1772</wordcount><conversion_status type="standard"/><availability><license type="standard"/></availability><origFileName>http://www.giella.org/wp-content/uploads/2014/02/P%C3%A5%CA%B9rdd%C7%A9e%CA%B9rjj-26.-27.5.2016.pdf</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Sääʹm Ǩiõllkaʹlddi -juätkkprojeeʹkt nuõrttsääʹm ǩiõlljuâǥǥtõõzz sååbbar 2/2016 PÅʹRDDǨEʹRJJ</p>
<p>Äiʹǧǧ da päiʹǩǩ:</p>
<p>Neljdpeiʹvv 26.5.2016 čiâss 10.15-18.00 Aanar, Tiina Sanila-Aikio põrtt, Sarviniementie 356</p>
<p>Piâtnâc 27.5.2016 čiâss 9.00-15.00 Aanar, Sääʹmkulttuurkõõskõs Sajos, Sisti-sååbbarlõnnj (3. ǩeʹrdd)</p>
<p>Sååbbarneeʹǩǩ:</p>
<p>Tiina Sanila-Aikio, ǩiõlljuâǥǥtõõzz saaǥǥjååʹđteei</p>
<p>Erkki Lumisalmi, ǩiõlljuâǥǥtõõzz väärrsaaǥǥjååʹđteei (mieʹldd såbbrest piâtnâc 27.5.2016) Seija Sivertsen, vuäzzlaž Natalia Vaskova, vuäzzlaž Hilkka Fofonoff, väärrvuäzzlaž (mieʹldd såbbrest neʹljdpeeiʹv 26.5.2016 Skype pääiʹǩ)</p>
<p>Miika Lehtinen, väärrvuäzzlaž Raija Lehtola, väärrvuäzzlaž Zoja Nosova, väärrvuäzzlaž</p>
<p>Terhi Harju, nuõrttsääʹm ǩiõlltuâjjlaž</p>
<p>Merja Fofonoff, Sääʹmteeʹǧǧ ǩiõlljåårǥlõʹtti, äʹšštobddi Eino Koponen, äʹšštobddi Risto Semenoff, äʹšštobddi <em type="bold">1. Såbbar ääʹvummuš </em></p>
<p>Sääʹm Ǩiõllkaʹlddi nuõrttsääʹm ǩiõlljuâǥǥtõõzz saaǥǥjååʹđteei Tiina Sanila-Aikio ääʹvii såbbar čiâss 10.15. <em type="bold">2. Såbbar lääǥǥlažvuõtt da mieʹrreemvääldlažvuõtt </em></p>
<p>Sääʹm Ǩiõllkaʹlddi tuâjjriâššmõõžž 26 §:ff mieʹldd ǩiõlljuâǥǥtõõzzid âlgg tuåimtet sååbbarkååčč, äʹššliist da jeeʹres äʹššpõʹmmjid uuʹccmõõzzâst koumm neäʹttel (21 peeiʹv) ouddâl såbbar. Sååbbarkååččaid vuõltteet e-pååʹšt mieʹldd.</p>
<p>Sääʹm Ǩiõllkaʹlddi tuâjjriâššmõõžž 32 §:ff mieʹldd ǩiõlljuâǥǥtõõzz lie mieʹrreemvääldla, ko uuʹccmõssân pieʹll vuäzzlain lij såbbrest.</p>
<p>Eʹtǩǩõs: Såbbar tuõđžet lääǥǥliʹžžen da mieʹrreemvääldliʹžžen.</p>
<p>Tuʹmmstõk: Eʹtǩǩõõzz meâldlânji. Sååbbarpõʹmmai lie vuõlttuum 4.5.2016, 21 peeiʹv ouddâl såbbar. Såbbrest lie pääiʹǩ âʹlnn ǩiõlljuâǥǥtõõzz vuäzzla Tiina Sanila-Aikio da Zoja Nosova da kolmm väärrvuäzzla Raija Lehtola, Zoja Nosova da Skype pääiʹǩ Hilkka Fofonoff, di ǩiõlltuâjjlaž Terhi Harju, da äʹšštobddjen Eino Koponen di Sääʹmteeʹǧǧ ǩiõlljååʹrǥlõtti Merja Fofonoff. <em type="bold">3. Såbbar äʹššliist priimmâm </em></p>
<p>Eʹtǩǩõs: Priimât aaʹšši puõʹtti ǩiõttʼtõõllâmjiârǥ: -</p>
<p>Såbbar påʹrddǩeeʹrjtaʹrǩǩeeʹji vaʹlljeem -</p>
<p>Noormtummuš: Nuõrttsääʹmǩiõl nââmri soojtem: lååʹǩǩ ~ lååʹjj ~ lååi -nââmar soojtem -</p>
<p>Noormtummuš: Õhttõspartikkeel -</p>
<p>Noormtummuš: Sääʹmǩiõl suõm ǩeʹrjjǩiõlâst -</p>
<p>Noormtummuš: Partisiipp preeseeʹns raajjâm da soojtem -</p>
<p>Sääʹmǩiõl ǩiõllvuäʹppes škoouʹli vääras -ǩeeʹrj ođđ teädldõk -</p>
<p>Nuõrttsääʹmǩiõl škooultõs Sääʹmvuuʹd škooultemkõõskõõzzâst -</p>
<p>Noormtummuš: Nuõrttsääʹmǩiõl vokaalvaajtõõllâm -</p>
<p>Noormtummuš: Ođđ läiʹnn-/veeʹres-sääʹnnmaall -</p>
<p>Terminologia: Alttõs čiõʹlj-luâttapellatiiv pirr -</p>
<p>Terminologia: Ođđ terminologia sääʹnnlistt -</p>
<p>Nuõrttsääʹm ǩiõlljuâǥǥtõõzz puõʹtti såbbri ääiʹjpoodd -</p>
<p>Jeeʹres ääʹšš -</p>
<p>Såbbar jõskkmõš</p>
<p>Tummstõk: Priʹmmeš ǩiõttʼtõõllâmjiârǥ. <em type="bold">4. Såbbar påʹrddǩeeʹrjtaʹrǩǩeeʹji vaʹlljeem </em></p>
<p>Eʹtǩǩõs: Vaʹlljeʹžet såbbra kueʹhtt påʹrddǩeeʹrjtaʹrǩǩeei, kook taarbšeʹmmen tuåimmje jiõnilaʹsǩǩeeʹjen.</p>
<p>Tummstõk: Vaʹlljeeš såbbar påʹrddǩeeʹrjtaʹrǩǩeeʹjen Raija Lehtola da Merja Fofonoff, kook taarbšeʹmmen tuåimmje jiõnilaʹsǩǩeeʹjen. <em type="bold">5. Noormtummuš: Nuõrttsääʹmǩiõl nââmri soojtem: lååʹǩǩ ~ lååʹjj ~ lååi -nââmar </em><em type="bold">soojtem </em></p>
<p>Nuõrttsääʹm ǩiõlljuâǥǥtõs priimi såbbrest 6.-7.4.2016 nuõrttsääʹmǩiõl nââmri soojtummuž ouddmiârkid nuʹtt mâʹte tõk lie taullõõǥǥâst <span type="quote">”Nuõrttsääʹmǩiõl nââmri soojtummuš_TH_26022016”</span>. Taullõõǥǥ leät juâkkam ǩiõlljuâǥǥtõõzz vuäzzlaid da väärrvuäzzlaid Google Docs -kääzzkõõzz pääiʹǩ.</p>
<p>Såbbar mâŋŋa ǩiõlltuâjjlaž lij vuäǯǯam maacctõõzz nââmar lååʹǩǩ ~ lååʹjj ~ lååi soojtem pirr. Maacctõõzzâst oummu lie välddam peäʹl tõõzz, što nââmar lååʹǩǩ ~ lååʹjj ~ lååi määŋgailååǥǥ nominatiiv lååʹjj ~ lååi õõlǥči smiõttâd võl oʹđđest da väʹldded lokku ǩiõlljuâǥǥtõõzz siâzztõõzz jjǩeäjjlaž nomiini määŋgailååǥǥast.</p>
<p>Nuõrttsääʹm ǩiõlljuâǥǥtõs siâzztõõli såbbrest 6.-7.4.2016, što nuõrttsääʹmǩiõllsaž nomiinin, kook poʹtte jj-bukvain, ââʹnet määŋgailååǥǥast j-bukva looppâst. Nuuʹbbi saaʹnivuiʹm kõõččmõõžžâst lij jj-j tääʹssmuuttâs.</p>
<p>Eʹtǩǩõs: Ǩiõlljuâǥǥtõs tuʹmmai maacctõõzz da jiiʹjjes siâzztõõzz vuâđald, õõlǥče-a nââmar lååʹǩǩ ~ lååʹjj ~ lååi nominatiiv määŋgailååkk da genetiiv da akkusatiiv õõutilååǥǥ leeʹd lååʹjj ~ lååʹj ~ lååi.</p>
<p>Tuʹmmstõk: Ǩiõlljuâǥǥtõs saǥǥstõõli nââmar soojtem pirr. Saǥǥstõõllmõõžžast pueʹđi ouʹdde što nââmar soojtummšest jeäʹla seämma jiânnai variaant õõutilååǥǥast ko lie määŋgailååǥǥast. Ouʹdde pueʹđi še tõt, što ǩeʹrjjǩiõll da mainstum ǩiõll lie jeeʹres ääʹšš.</p>
<p>Ǩiõlljuâǥǥtõs tuâtt, što <span type="quote">“lååʹj”</span><span type="quote">”-variantt ij leäkku määŋgailååǥǥast da nââmar lååʹǩǩ ~ lååʹjj ~ lååi soojtet tõnnalla ko tõt lij taullõõǥǥast ”Nuõrttsääʹmǩiõl nââmri soojtummuš_TH_26022016”</span>. <em type="bold">6. Noormtummuš: Õhttõspartikkeel </em></p>
<p>Nuõrttsääʹm ǩiõlljuâǥǥtõs tuʹmmji såbbrest 6.-7.4.2016, što tõt siâzztââll kuällasmiârk/-certldõõǥǥ âânnmõõžž jm. ko sääʹn mâŋŋa lij õhttõspartikkel. Tõn õhttvuõđâst leʹjje ouddmiârk: <em type="bold">lääddas </em><em type="bold">säämas </em><em type="bold">ouddmiârkk </em>-han, -hän-i, -a, -alatuʹst-i, nuʹtt-a -han, -hän (kysymyksissä)-sonmâiʹd-son, koozz-son -ka, -kä-ǥa ~ -ga ~ -kajeäʹp-ǥa, ij-ga, jie-ka -kin-i-kin (vuorostaan)ǥõs ~ -gõs ~ -õs ~ -jõs, -mes muäna-õs, mij-mes-ko, -kö-a, -ǥo ~ -go ~ -o ~ -kolij-a, lij-ǥo, ton-go-kos, -kös-ǥos ~ -ǥõs, -manalij-ǥos, ij-ǥõs, nuʹtt-mana-pa, -pä-ba, -i, -âsmuʹst-ba, nuʹtt-i </p>
<p>Såbbar mâŋŋa ǩiõlltuâjjlaž lij vuäǯǯam maacctõõzz õhttõspartikkel-taullõõǥǥ pirr (Mieʹlddõs1_Markus Juutinen_21042016). Eʹtǩǩõs: Nuõrttsääʹm ǩiõlljuâǥǥtõs tuʹmmai, lij-a tarbb noormted nuõrttsääʹmǩiõl õhttõspartikkeelid da mäʹhtt tõt ouddan ääʹšš ǩiõttʼtõõllmest. Tuʹmmstõk: Nuõrttsääʹm ǩiõlljuâǥǥtõs mõõni maacctõõzz čõõđ. Seämmast tivvu õhttõspartikkeel taullõõǥǥ mâʹte tõt lij pââibeäʹlnn.</p>
<p>Ǩiõlljuâǥǥtõs tuâtt, što õhttõspartikkeel ouʹdde ǩeeʹrjtet pâi kuällasmiârkk, jõs tõt lij nåkam õhttõspartikkel koozz tõt kooll. Õhttõspârtikkeel vuäiʹtte leeʹd mäŋgg ǩeäččlõõžži, ouddmiârkkân nuʹtt-son-i.</p>
<p>Ǩiõlljuâǥǥtõs tuâtt, što sääʹnn veʹt ij kuul õhttõspartikkeeli jouʹǩǩe. Tän ääʹšš õõlǥči tuʹtǩǩeed puõʹttiääiʹj võl jäänab da seʹlvvted, mõõk õhttõspartikkeel lie nåkam, koid ǩeeʹrjte pååđai avi lie-a nåkam vooʹps.</p>
<p>Ǩiõlljuâǥǥtõs tuâtt, što ǩeʹrjjǩiõʹlle jeät siâzztõllu lääʹddǩiõlâst laiʹnnjum rajjsid, mâʹte -han, -hän, -kaan, -kään, -kin, håʹt tõk lie takai mainstemǩiõlâst. Ouddmiârkkân ruõššpeäʹl saaʹmin lij vaiggâd fiʹttjed näkam rajjsid. Pukin ǩiõlin kuâsttai jeeʹres ǩiõli vaaiktõs. Ouddâl leät laiʹnnjam rajjsid ruõššǩiõlâst, ânnʼjõžääiʹj oummu jie teänab maainâst ruõššǩiõl de läinnsaaʹnid väʹldde lääʹddǩiõlâst. <em type="bold">7. Noormtummuš: Sääʹmǩiõl suõm ǩeʹrjjǩiõlâst </em></p>
<p>Markus Juutinen lij eʹtǩǩääm ǩiõlljuâǥǥtõʹsse saǥǥstõõllâmnalla (Mieʹlddõs1_Markus Juutinen_21042016), mõõn jiânnai ǩeʹrjjǩiõlâst haaʹleet väʹldded lokku jeeʹres suõmi kõskksaž variaatio.</p>
<p>Eʹtǩǩõs: Ǩiõlljuâǥǥtõs saǥǥstââll Markus Juutinen eʹtǩǩõõzz vuâđald sääʹmǩiõl suõmi kõskksaž variaatioi pirr da tuʹmmai, mäʹhtt tõt ouddan ääʹšš ǩiõttʼtõõllmest.</p>
<p>Tuʹmmstõk: Ǩiõlljuâǥǥtõs saǥǥstõõli ääʹššest. Ǩiõlljuâǥǥtõs tuâtt, što tõt lij liʹnnjääm ääʹšš pirr juʹn mõõnni såbbrest 6.-7.4.2016: <em type="italic">Ǩiõlljuâǥǥtõs liʹnnjai, što ij vääʹld peäʹl õhttnaž saaʹni variaanti ââʹnnma. Ǩiõlljuâǥǥtõs ceälkk veâl variaanti pirr, što ǩeeʹrjteei vuäiʹtte vaʹlljeed ââʹnnmes variaantid jiiʹjjez ǩiõlltuâkkaz mieʹldd da ââʹnned tõid vääʹldeeʹl lokku, što âʹnne vaʹlljemmes variaantid seämma teeʹkstest meäʹrmeâldlânji. </em></p>
<p><em type="italic">Ǩiõlljuâǥǥtõõzz miõlâst ǩiõlâst õnnum variaantid õõlǥči seeilted da ruõkkâd sääʹnnliistid nuʹtt jiânnai ko pâstt, što tõk piâzzče mieʹldd še ǩeeʹrjtum ǩiõʹlle. Saaʹnid šâdd ruõkkâd nuʹtt, što puätt õuʹdde, koon suõmâst sääʹnn lij õnnum. Tõt hiâlpat sääʹnnǩiiʹrji õõʹnnʼjid. Ååʹn sääʹnnǩiiʹrjin lij ââʹnnmest nääʹll, koin suõm lie räätktõllum saaʹni mâŋŋa nuʹtt, što (P) miârkkšââvv Paaččjooǥǥ suõm, (N) Njuõttjääuʹr suõm da (K) miârkkšââvv tõn, što sääʹnn lij tobddum ǩiʹlddsääʹmǩiõlâst. </em>Såbbrest õʹnneš kõõut čiâss 12.05 - 13.05. Kõõut mâŋŋa pääiʹǩ âlnn leʹjje seämma oummu ko ouddâl kõõut. <em type="bold">8. Noormtummuš: Partisiipp preeseeʹns raajjâm da soojtem </em></p>
<p>Jack Rueter lij eʹtǩǩääm ǩiõlljuâǥǥtõʹsse, što ǩiõlljuâǥǥtõs ooudči vuäʹppõõzz nuõrttsääʹm partisiipp preeseeʹns raajjmest (Mieʹlddõs2_Jack Rueter_25042016). Ǩiõlltuâjjlaž lij valmštõõllâm Tiina Sanila-Aikio raajjâm materiaal vuâđald partisiipp preeseeʹns raajjâm da soojtem vuäʹppõõzzid (Mieʹlddõs3_Partisiipin_preesens). Eʹtǩǩõs: Ǩiõttʼtõõlât da siâzztõõlât vuäʹppõõzzid partisiipp preeseeʹns raajjâm da soojtem pirr. Tuʹmmstõk: Eʹtǩǩõõzz meâldlânji. Nuõrttsääʹm ǩiõlljuâǥǥtõs siâzztââll vuäʹppõõzzid partisiipp preeseeʹns raajjâm da soojtem pirr. Vuäʹppõõzz lie mieʹlddõssân. <em type="bold">9. Sääʹmǩiõl ǩiõllvuäʹppes škoouʹli vääras -ǩeeʹrj ođđ teädldõk </em></p>
<p>Såbbrest 27.11.2015 nuõrttsääʹm ǩiõlljuâǥǥtõs raauki Sääʹmteeʹǧǧ škooultõs- da mättmateriaalluʹvddkååʹddest, što Sääʹmǩiõl ǩiõllvuäʹppes škoouʹli vääras -ǩeeʹrjest vääʹldet ođđ teädldõõǥǥ ođđ noormtummuž diõtt. Ǩeeʹrj oođeem lij Sääʹmteeʹǧǧ škooultõs- da mättmateriaalkonttâr tän eeʹjj tuâjjliistâst. Ǩeeʹrj raajji Satu Moshnikoff da Eino Koponen lie ouddam lååʹv raajjâd ođđ teädldõʹǩǩe siõm teevvmõõžž. Mättmateriaalpiisar Hannu Kangasniemi lij eʹtǩǩääm, što ǩeeʹrj teevvam diõtt õõlǥči altteed tuâjjjoouk, kååʹtt vaʹsttad ǩeeʹrj teevvamtuâjast. Teevvamtuâj tueʹjjeet õõutveäkka ǩiõlljuâǥǥtõõzzin da ǩeeʹrj raajjivuiʹm. Eʹtǩǩõs: Ǩiõlljuâǥǥtõs saǥǥstââll, mäʹhtt Sääʹmǩiõl ǩiõllvuäʹppes škoouʹli vääras -ǩeeʹrj teevvamtuâjain õõlǥči ouddned. Ǩiõlljuâǥǥtõs alttad teevvamtuõjju tuâjj-joouk da tuʹmmai, ǩii tuåimmai tuâjj-joouk piisren.</p>
<p>Tuʹmmstõk: Ǩiõlljuâǥǥtõs tuʹmmji, što tuâj altteem diõtt taarbšet Sääʹmǩiõl ǩiõllvuäʹppes škoouʹli vääras -ǩeeʹrj mââimõs versio word-hääʹmest.</p>
<p>Tuâjj-joouk piisren vaʹlljeeš Merja Fofonoff.</p>
<p>Tuâjj-jouʹǩǩe vaʹlljeeš Eino Koponen, Miika Lehtinen, Seija Sivertsen da Tiina Sanila-Aikio. <em type="bold">10. Nuõrttsääʹmǩiõl škooultõs Sääʹmvuuʹd škooultemkõõskõõzzâst </em></p>
<p>Ǩiõlljuâǥǥtõõzz mõõnni såbbrest 6.-7.4.2016 ǩiõlljuâǥǥtõs tuʹmmji, što vuäitt vuässõõttâd Sääʹmvuuʹd škooultemkõõskõõzz eeʹjj 2017 kurss-siiskõõzz plaanmõʹšše. Ǩiõlljuâǥǥtõs eʹtǩǩii õhttsaž plaaneemsåbbar Sääʹmvuuʹd škooultemkõõskõõzzin. Sääʹmvuuʹd škooultemkõõskõs âânn ǩiõlluʹčteeʹli õhttsaž såbbar 8.6.2016 da ǩiõlltuâjjlaž lij mõõnnmen såbbra mušttled nuõrttsääʹm ǩiõlljuâǥǥtõõzz tiõrvʼvuõđid Sääʹmvuuʹd škooultemkõõskõʹsse. Eʹtǩǩõs: Ǩiõlljuâǥǥtõs saǥǥstââll, måkam tuäivvmõõžž da plaan seeʹst lie Sääʹmvuuʹd škooultemkõõskõõzz nuõrttsääʹmǩiõl škooultõõzz pirr. Tuʹmmstõk: Ǩiõlljuâǥǥtõs tuâtt, što eeʹjj 2017 Sääʹmvuuʹd škooultemkõõskõõzzâst õõlǥči riâššâd jieʹnnǩiõllsai lookkâmkuurs da tõn mâŋŋa ǩeeʹrjtemkuursid, koʹst mättʼtõõlât ǩeeʹrjted sääʹmǩiõl da koʹst mättʼtõõlât ǩeeʹrjted sääʹmǩiõl mainstem mieʹldd. Saǥǥstõõllâmnoorõõttmõõžžid õõlǥči še riâššâd nuʹtt Čeʹvetjääuʹrest ko Aanar-Âʹvvel-vuuʹdest. <em type="bold">11. Noormtummuš: Nuõrttsääʹmǩiõl vokaalvaajtõõllâm </em></p>
<p>Satu Moshnikoff lij eʹtǩǩääm saǥǥstõõllâmnalla nuõrttsääʹmǩiõl vokaalvariaanti ǩiõttʼtõõllâm (Mieʹlddõs4_Satu Moshnikoff_26062015). Eino Koponen lij ouddam čiõlǥtõõzz nuõrttsääʹmǩiõl nomiini vokaalvaajtõõllmõõžž pirr (Mieʹlddõs5_Eino Koponen_Vähän vokaalivaihtelusta_01032016).</p>
<p>Ǩiõlljuâǥǥtõs siiʹrdi 6.-7.4.2016 õnnum såbbrest vokaalvaajtõõllâmääʹšš Eino Koponen čuäʹjtem materiaal vuâđald puõʹtti såbbra. Ǩiõlltuâjjlaž lij valmštõõllâm Eino Koponen noorrâm saaʹnin taullõõǥǥ (Vokaalivaihtelu_vertailu_13042016). Taullõõǥǥ leät juâkkam ǩiõlljuâǥǥtõõzz vuäzzlaid da väärrvuäzzlaid Google Docs -kääzzkõõzz pääiʹǩ da sij lie vuäittam kommentâʹstted tõn juʹn ouddâl såbbar.</p>
<p>Eʹtǩǩõs: Ǩiõlljuâǥǥtõs mâânn taullõõǥǥ čõõđ da tuʹmmai, mäʹhtt tõt ouddan sääʹmǩiõl vokaalvaajtõõllmõõžž ǩiõttʼtõõllmest. Tuʹmmstõk: Ǩiõlljuâǥǥtõs ǩiõttʼtõõli da priimi taullõõǥǥ. Ǩiõlljuâǥǥtõs siâzztââll vokaalvaajtõõllâm ââʹnnemnääʹl taullõõǥǥâst kuâsttjeeinalla. Taullõk lij mieʹlddõssân. Vokaalvaajtõõllmõš ij kuõsk läinnsaaʹnid, ouddmiârkkân presideʹntt, streʹss. Tõin saaʹnin, koin lij eiʹ leʹbe euʹ, ij leäkku vokaalvaajtõõllmõš. Tõin saaʹnin, koin lij äiʹ leʹbe äuʹ, vuäiʹtte leeʹd variaant. Sååbbar jõsǩǩeš 26.5.2016 tän ääʹšš ǩiõttʼtõõllâm ääiʹj čiâss 18.00. 27.5.2016 sååbbar juätkkji čiâss 9.00. Pääiʹǩ âʹlnn leʹjje ǩiõlljuâǥǥtõõzz vuäzzla Tiina Sanila-Aikio da Erkki Lumisalmi da väärrvuäzzlaž Raija Lehtola de ǩiõlltuâjjlaž Terhi Harju, di äʹšštobddjen Eino Koponen da Sääʹmteeʹǧǧ ǩiõlljååʹrǥlõtti Merja Fofonoff. Sååbbrest õʹnneš kõõut čiâss 11.30 - 12.32. Kõõut mâŋŋa pääiʹǩ âʹlnn leʹjje seämma oummu ko ouddâl tõn. <em type="bold">12. Noormtummuš: Ođđ läiʹnn-/veeʹres-sääʹnnmaall </em></p>
<p>Nuõrttsääʹm ǩiõlljuâǥǥtõs mõõni čõõđ såbbrest 6.-7.4.2016 ođđ läiʹnn-veeʹres-sääʹnnmaallid da uuʹdi siâzztõõzz -aari, -aavi, -afi, -aksi, -alkki, -altti, -angi, -ankki, -ardi, -ari, -armi, -eekki, -eema, da -eemi- loppsain saaʹnin. -ami, -eeri, -ehti, -eija, -ekki, -eksi, -eksti, -ermi, -ertti, -esti, -etsi, -eutti, -grafi, -idi, -iimi, -iiri, -ikka, -iksi, -ikti, -ilmi, -imi, -inkki, -inssi, -intti, -ipsi, -itsi, -ofi, -okki, -oksi, -ongi, -onssi, -ormi, -ortti, -ar, -er, -ir, -or, -ur, -rammi, -ulkki, -unssi, -unti, -urdi, -urtti, -ussi, da -uutti -loppsa sääʹnnmaall paʹcce ǩiõttʼtõõllamnalla puõʹtti såbbra. Ǩiõlltuâjjlaž lij noorrâm taullõõǥǥ (Lainasanat_normitettavaksi_2_2016) ođđ läiʹnn/veeʹressääʹnnmaallin. Taullõõǥǥ leät juâkkam ǩiõlljuâǥǥtõõzz vuäzzlaid da vääʹrrvuäzzlaid Google Docskääzzkõõzz pääiʹǩ da sij lie vuäittam kommentâʹstted tõn juʹn ouddâl såbbar. Eʹtǩǩõs: Mõõnât taullõõǥǥ čõõđ da priimât ođđ läiʹnn-/veeʹres-sääʹnnmaallid -ami, -eeri, -ehti, -eija, -ekki, -eksi, -eksti, -ermi, -ertti, -esti, -etsi, -eutti, -grafi, -idi, -iimi, -iiri, -ikka, -iksi, -ikti, -ilmi, -imi, -inkki, -inssi, -intti, -ipsi, -itsi, -ofi, -okki, -oksi, -ongi, -onssi, -ormi, -ortti, -ar, -er, -ir, -or, -ur, -rammi, -ulkki, -unssi, -unti, -urdi, -urtti, -ussi, da -uutti -loppsain saaʹnin.</p>
<p>Tuʹmmstõk: Nuõrttsääʹm ǩiõlljuâǥǥtõs ǩiõttʼtõõli ođđ läiʹnn-/veeʹres-sääʹnnmaallid da uuʹdi siâzztõõzz -ami, -eeri, -ehti, -eija, -ekki, -eksi, -eksti, -ermi, -ertti, -esti, -etsi, -eutti, -idi, -iimi, -iiri, -ikka, -iksi, -ikti, -ilmi, -imi, -inkki, -inssi, -intti, -ipsi, -itsi, -ofi, -okki, -oksi, -ongi, -onssi, -ormi, -ortti, -rammi, -ulkki, -unssi, -unti, -urdi, -urtti, -ussi da -uutti -loppsain saaʹnin. Taullõk lij mieʹlddõssân. <em type="bold">13. Terminologia: Alttõs </em>(aloite) <em type="bold">čiõʹlj-luâttapellatiiv pirr </em></p>
<p>Merja Fofonoff da Raija Lehtola lie eʹtǩǩääm (Mieʹlddõs6_Merja Fofonoff ja Raija Lehtola_20042016) ǩiõlljuâǥǥtõʹsse saǥǥstõõllâmnalla Suâlčiõʹlj da jeeʹres čiõʹlj-loppsaž luâttapellatiivid.</p>
<p>Eʹtǩǩõs: Ǩiõlljuâǥǥtõs saǥǥstââll čiõʹlj-loppsaž apellatiivi pirr, da tuʹmmai, lij-a pueʹrab ââʹnned čiõʹlj- aʹvi seäʹlǧǧ-loopp luâttapellatiivin.</p>
<p>Tuʹmmstõk: Ǩiõlljuâǥǥtõs tuâtt, što luâttapellatiivân vuäitt ââʹnned kuhttuid: -čiõʹlj leʹbe -seäʹlǧǧ. <em type="bold">14. Terminologia: Ođđ terminologia sääʹnnlistt </em></p>
<p>Ǩiõlltuâjjlaž lij noorrâm sääʹnnliist (Terminologia_kielijaostolle_2/2016), koʹst lie eʹtǩǩõõzz ođđ terminologiast nuõrttsääʹmǩiõʹlle. Taullõõǥǥ leät juâkkam ǩiõlljuâǥǥtõõzz vuäzzlaid da väärrvuäzzlaid Google Docs -kääzzkõõzz pääiʹǩ da sij lie vuäittam kommentâʹstted tõn juʹn ouddâl såbbar.</p>
<p>Eʹtǩǩõs: Ǩiõlljuâǥǥtõs mâânn taullõõǥǥ čõõđ da tuʹmmai, preemm-a taullõõǥǥ saaʹnid. Tuʹmmstõk: Nuõrttsääʹm ǩiõlljuâǥǥtõs serdd terminologialiist ǩiõttʼtõõllmõõžž puõʹtti såbbra. <em type="bold">15. Nuõrttsääʹm ǩiõlljuâǥǥtõõzz puõʹtti såbbri ääiʹjpoodd </em></p>
<p>Sääʹm Ǩiõllkaʹlddi tuâjjriâššmõõžž 9 §:ff mieʹldd ǩiõlljuâǥǥtõs âlgg noorõõttâd uuʹccmõsân kooum vuâra eeʹjjest. Såbbrest âlgg tuʹmmjed puõʹtti sååbbarpeeiʹvid. Såbbrest 6.-7.4.2016 tuʹmmje, što eeʹjj 2016 kuälmad sååbbar lij 5.-6.9.2016. Eʹtǩǩõs: Tuʹmmjet, lij-a eeʹjj 2016 puõʹtti nuõrttsääʹm ǩiõlljuâǥǥtõõzz sååbbar 5.-6.9.2016. Seämmast tuʹmmjet, lij-a tarbb ââʹnned neelljad såbbar eeʹjj 2016 looppâst.</p>
<p>Tuʹmmstõk: Nuõrttsääʹm ǩiõlljuâǥǥtõõzz puõʹtti sååbbar lij 5.-6.9.2016 Aanrest. <em type="bold">16. Jeeʹres ääʹšš </em></p>
<p>Jie leämmaž jeeʹres ääʹšš. <em type="bold">17. Såbbar jõskkmõš </em></p>
<p>Saaǥǥjååʹđteei ǩiõrǥti såbbar čiâss 15.00.</p>
<p>Tiina Sanila-Aikio, saaǥǥjååʹđteei</p>
<p>Terhi Harju, piisar</p>
<p>Raija Lehtola, påʹrddǩeeʹrjtaʹrǩǩeei</p>
<p>Merja Fofonoff, påʹrddǩeeʹrjtaʹrǩǩeei</p>
</body></document>
