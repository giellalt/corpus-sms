<document xml:lang="sms" id="no_id"><header><title>Tiõrvvʼvuõtt čeäʹppvuõđpeivva puõʹtti</title><genre code="admin"/><author><person firstname="Unna-Maari" lastname="Pulskai" sex="unknown" born="" nationality="FI"/></author><translator><unknown/></translator><translated_from xml:lang="fin"/><year>2016</year><wordcount>849</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2789&amp;Itemid=10</origFileName><parallel_text xml:lang="fin" location="tiedote_su_01_03_2016.pdf"/><parallel_text xml:lang="sme" location="tiedote_ps_01_03_2016.pdf"/><parallel_text xml:lang="smn" location="tiedote_as_01_03_2016.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p>Tiõrvvʼvuõtt čeäʹppvuõđpeivva puõʹtti,</p>
<p>teâđtõs âânn seʹst jiânnai šõddmõʹšše õhtteei aaʹššid, tõn diõtt tuäivam što lookkveʹted tõn tääʹrǩeld.</p>
<p>Sääʹmnuõri čeäʹppvuõđpeivva lij võl mueʹdd neäʹttel. Iʹlmmtõõttmõš čeäʹppvuõđpeivva älgg 1.3. da lij äävai 1.-15.3. Iʹlmmtõõttmõš tuejjeet tän eeʹjj tåʹlǩ interneeʹttest Webropol-prograamm mieʹldd. Auʹǯǯjep tiʹjjid iʹlmmtõõttâd ääiʹjeld, ǥu programm mâânn ǩidd 15.3. čiâss 23:59 ij-ka iʹlmmtõõttmõš tän mâŋŋa leäkku teänab vueiʹtlvaž. Iʹlmmtõõttmõõžž liâ kueʹhtt da kuhttu diõtt lij jiijjâs lomaakk Webropol-prograammâst, koid kaunnveʹted liiŋkid teâđtõõzz looppâst.  </p>
<p> Väʹldded lokku, što teeʹst âlgg tuejjeed kueʹhtt (2) jeeʹres iʹlmmtõõzz:  </p>
<p>1.  Škooul vuässõõttmõš čeäppvuõđpeivva  a.  Iʹlmmtõs âânn seʹst aazztõõzz, määʹtǩid da  </p>
<p>spesiaalpoorrâmvueʹjji taarbid</p>
<p>b.  âânn seʹst tuâjjpääʹjid iʹlmmtõõttmõõžž</p>
<p>2.  Čuäʹjtõõzzi iʹlmmtummuš  </p>
<p>a.  Juõʹǩǩkaž čuäʹjtõs puätt iʹlmmted jiijjâs</p>
<p> ilmmtõõttâmlomaakkin  </p>
<p>b.  âânn seʹst čuäʹjtõõzz teâđid, vuässõõtti, pešttmuš, spesiaaltaarb</p>
<p xml:lang="vep">TUÂJJPÄÄʹJ </p>
<p>Tän eeʹjj tuâjjpääʹji teeʹmmen lij taʹnss, mõõn mieʹldd virittäydytään juʹn puõʹtti eeʹjj väʹlddkååddliʹžže taʹnsstemma. Lââʹssen mieʹldd liâ kolmm luʹvddsiõrr</p>
<p>tuâjjpääʹj. Tuâjjpääʹj liâ õhttseʹžže kääuʹc, koin  juõǩǩkaž vuäitt vaʹlljed kueʹhtt, koid  vuässââtt. Vueʹlnn åårri taullõõǥǥâst käunnʼje tääʹrǩab teâđ tuâjjpääʹjin tõi</p>
<p>siiskõõzzâst. Tuâjjpääʹj jäʹrjstet seärad 30.3. jeeʹres paaiʹǩin. Teâđtep šõddmõʹšše da tuâjjpääʹjid õhtteejin tääʹrǩes aaʹššin iʹlmmtõõttâmääiʹj looppmõõžž</p>
<p>mâŋŋa.</p>
<p>Tuâjjpääʹj liâ  raajjlaž mieʹrr, di auʹǯǯjep iʹlmmtõõttâd tuâjjpääʹjid vueiʹtlva jåʹttlânji! Iʹlmmtep looppla juâǥǥ iʹlmmtõõttâmääiʹj mâŋŋa.</p>
<p>Ø Jimi Kettunen lij breakdance Euroop määstar, Tâʹvvjânnalma määstar da määŋgǩeârddsaž Lääʹdd määstar. Son lij tuåimmjam teaʹtter- da taʹnssčeäppõõzz pirrsin eeʹjjest 2003 da čuäʹjtõõllâm määŋgin teaʹtter- da taʹnsstuejjõõzzin Lääʹddjânnmest da ålggjânnmest. Son lij še äärvstum breakdance-suʹvddi da –uʹčteeʹl. Jimi Kettunen breakdance-tuâjjpääʹjjest peäss tobdstõõttâd uuʹlectaʹnsskulttuuʹre da breakdance vuâđđlikkõzzid. Breaki vuâđi lââʹssen tobdstõõđât še  akrobaattlab  likkõzzid da tuejjeet taʹnsslʼlaid rääidid.</p>
<p>Ø Auri Ahola lij taʹnssčeäppneǩ, kååʹtt lij siõrrâm Lääʹdd Meersažbalettâst eeʹjjest 2004 čuäʹjtõõleen pâʹjjel 60 tuejjõõzzâst Lääʹddjânnmest da ålggjânnmin. Son lij siõrrâm klassla baleet miârkktuejjõõzzin di meeraikõskksai samai tobddumkoreografi tuejjõõzzin. Lââʹssen son lij reâuggam läddlai samai tobddumjoouki ouddm. Tero Saarinen Company da Compania Kaari &amp; Roni Martinin. Auri Ahola Taʹnssteaʹttertuâjjpääʹjjest peäss ǩiččled moderni taaʹns, balett, teaʹtterõõlmtõõzz di še täi õhttummuž.  </p>
<p>Ø Biret ja Katja Haarla liâ Uʹccjooǥǥ Dalvadaksest årrsa 16-ekksa taʹnssjeei juuʹmiǩvueʹbbež, kook jälste Heʹlssnest da mättʼtâʹtte Lääʹdd Meersažooppera balettstroittlest. Baleet lââʹssen vueʹbbež staarjâʹtte jazz-taaʹns, modern taaʹns da silttee še määŋgid jeeʹres taʹnss-šlaajjid, ouddm. hip hopp, karakteria da flamenco. Vueʹbbži tuâjjpääʹjjin peäss tobdstõõttâd baleet alttõõzzid, di jaʹzze da modern taʹnss maaiʹlme.  </p>
<p>Ø Olá-Mihkku Länsman lij nuõrr taʹnssjeeilåʹppõs, koon tuâjjpääʹjjest peäss tobdstõõttâd paarrtaaʹns čeäʹppvuõđid. Tuâjjpääʹjjest harjtõõllât paarrtaʹnssviikkmõõžž da seuʹrrjummuž alttõõzzid.</p>
<p>Ø Maiju Saijets âânn tâʹvvsääʹmǩiõllsa säʹmmlaž sokksiõrr –tuâjjpääʹj. Tuâjjpääʹjjest piâssât samai samai ođđ luʹvddsiõr veäkka harjtõõllât säʹmmlai reeʹǧǧes sokksannõõzz. Tuâjjpääʹjj õhttan Kuati-nõmmsa sääʹmǩiõllsiʹžže ouddpeâmm mättmateriaalbaŋkk haʹŋǩǩõʹšše. </p>
<p>Ø Raija Lehtola âânn nuõrttsääʹmǩiõllsa säʹmmlaž sokksiõrr –tuâjjpääʹj. Tuâjjpääʹjjest piâssât samai samai ođđ luʹvddsiõr veäkka harjtõõllât säʹmmlai reeʹǧǧes sokksannõõzz. Tuâjjpääʹjj õhttan Kuati-nõmmsa sääʹmǩiõllsiʹžže ouddpeâmm mättmateriaalbaŋkk-haʹŋǩǩõʹšše. </p>
<p>Ø Heli Aikio âânn aanarsääʹmǩiõllsa säʹmmlaž sokksiõrr– tuâjjpääʹj. Tuâjjpääʹjjest piâssât samai samai ođđ luʹvddsiõr veäkka harjtõõllât </p>
<p>säʹmmlai reeʹǧǧes sokksannõõzz. Tuâjjpääʹjj õhttan Kuati-nõmmsa sääʹmǩiõllsiʹžže ouddpeâmm mättmateriaalbaŋkk-haʹŋǩǩõʹšše. </p>
<p>                                                              Sääʹmnuõri čeäppvuõđpeeiʹv 2016 teknla teâđ Sajoozz beäʹlnn  </p>
<p>Sajoozz auditorio jiõntõõjjõs-systtem vuäitt tõõjjâd musiikk, jiõnnkueʹstlmid da håʹt mâka teäʹddmid čuäjtlmi poodd. Âânnmõõžžâst liâ še 4 kpl headset-mikrofoon da muäʹdd straaŋgteeʹm mikrofon (ouddm. särnnai âânnmõʹšše). Tuäivvap kuuitâǥ čuäʹjteeji ââʹnnem jiõnes virkkânji! Lij še tääʹrǩes tieʹtted õuddǩiõʹtte, jõs čuäʹjtõõzzâst liâ ouddm. soiʹttjemneävv leʹbe jeeʹres spesiaaltaarbid.</p>
<p>Čuäʹjtemkriʹlcc lij n. 8 mettar kobddi, 4 mettar čiŋŋâl da õllâdvuõtt siõmmna vuâlla mettar. Kriiʹlc õuddläidd puätt leeʹd seämma pääiʹǩest ǥu kaart 1 čuʹǩǩ.</p>
<p>Krilcca jiâ šõõdd vuõiggnalla rekvisiitt pâi juʹrddmõžžân lij pelkkâd kriiʹlc tuâkka da čårrbeäʹlid kaart. Kaart vueiʹtte leeʹd pirstõõzz, snimldõõǥǥ, teeʹkst leʹbe video. Oolâž, koozz kaart pelkkât, ij leäkku tiuddsin vuõigg, pâi årddai. Nääiʹt loppšõddmõš ij leäkku tiuddsin realisttlaž di teʹl kaart jiâ taarbâš leeʹd nuʹtt tääʹrǩes. Ǩiõčč kartt 2, koʹst kartt lij pelkkum tuâǥǥseeiʹn vuâlbeälla.</p>
<p>Kaartid vueiʹtet taarbšeen vaajted ouddm. šõddmõõžži kõõskâst, leâʹša jõs kaart liâ tuõđi jiânnai (da tõk aʹlǧǧe äiʹǧǧeed taaʹrǩid paaiʹǩid), âlgg škooulâst käunnʼjed ooumaž kååʹtt kaartid  puätt vuejjad. Seämma kuâskk še jiõnnmaaiʹlme. Noʹrmaalvueʹjjin Sajoozz tekniik vueiʹtte ââʹnned huõl kaarti da jiõni vuejjmest.</p>
<p>Kriiʹlcest vuäitt puʹhtted jiijjâs rekvisiittaid, leâʹša tuäivvap što tõi raajjmõš/sâjjdõõttâm/puʹrǩǩeem šâʹdde jåʹttlânji. Raukkâp tuåimmted õuddǩiõʹtte ǩiõttǩeeʹrjtõõzzid, koin liâ iʹlmmtum tuäiv jiõnin, čuõvin, rekvisiittain da pukin jeeʹres še aaʹššin.</p>
<p xml:lang="vep">TEATRIS 2016  VUÄʹPSTÕÕZZ </p>
<p>Č Teatris 2016 lij juʹrddum teaʹtteer staarjõõttjid Lääʹddjânnmest jälsteejid nuõrid.</p>
<p>Č Teatriʹsse vueiʹtte vuässõõttâd puk 10–25 –ekksa. Joukkneeʹǩǩin 1/3 vuäitt čoʹrsted ââʹǩǩjooukâst.</p>
<p>Čoʹrstem šorradvuõđ eeʹjjin jeät rääʹjtet.</p>
<p>Č Teatris lij čuäʹjteei čeäppõõzz šõddmõš, koʹst čuäʹjtõs/čuäjtalm vuäitt årrjed särnnamteaʹttrest, taaʹns</p>
<p>da/leʹbe musiikk seʹst õõʹnni teaʹttrest di še ouddm. teaʹtterklovneriast.</p>
<p>Č Teatris šõddmõõžž liâ juʹrddum nuõri jooukid. Jooukâst aʹlǧǧe leeʹd uuʹccmõsân kolmm nuõr. Teaʹtteer</p>
<p>ämmatlâst škooultõõzzâst mättʼtõõtti (nuʹbb tääʹss, TEAK da ämmatõllškooul) jiâ vueiʹt vuässõõttâd.</p>
<p>Č Tuejjõõzzi uuʹccmõskokkadvuõtt lij 15 minuutt da jäänmõskokkadvuõtt 60 minuutt.</p>
<p>Č Teatris vuʹvddšõddmõõžžid jäʹrjstet jeeʹres beäʹlnn Lääʹddjânnam. Vuʹvddšõddmõõžžid ij leäkku</p>
<p>ouddkarssmõš, pâi tõid vuäitt vuässõõttâd iʹlmmteeʹl.</p>
<p>Č Väʹlddkååddliʹžže Teatris –šõddmõʹšše vaʹlljeet vuässõõtti vuʹvddšõddmõõžžin. Vaʹlljummu joouk eʹtǩǩee</p>
<p>jiijjâs vuuʹdes nuõr teaʹtter. Vaʹlljummuž tuejjad vuʹvddšõddmõõžž ämmattneeʹǩǩin norrum raatt.</p>
<p>Č Väʹlddkååddliʹžže šõddmõʹšše seämma joukk vuäitt vuässõõttâd pâi õõutin čuäʹjtõõzzin.</p>
<p>Liiŋk iʹlmmtõõttâmlomaakkid:</p>
<p>Iʹlmmtõõttâmlomaakkâst liâ tääʹrǩ kõõččmõõžž da pääiʹǩ koid âlgg vaʹstteed. Iʹlmmtõõttâmlomaakk liâ ǩiččlõttum tuejjeed vueiʹtlva õõutǩeârddsiʹžžen, leâʹša jõs puäʹtte õuʹdde proʹbleeʹm tõin, raukkâp tiʹjjid  väʹldded  õhttvuõđ Unna-Maari Pulskaaje. Õhttvuõđteâđ käunnʼje vueʹlnn.</p>
<p>Teâđtep aazztõʹsse, mätkka da prograʹmme õhtteei aaʹššin iʹlmmtõõttâmääiʹj mâŋŋa. Sääʹmteʹǧǧ mähss sij jäʹrjstem aazztõõzz. Jõs teeʹst puäʹtte õuʹdde kõõččmõõžž, vueiʹttveʹted väʹldded õhttvuõđ šõddmõõžž  plaannraajjʼja Unna-Maari Pulskaaje. Õhttvuõđteâđ käunnʼje vueʹlnn.</p>
<p>Tiõrv pueʹttmest Aanra!</p>
</body></document>