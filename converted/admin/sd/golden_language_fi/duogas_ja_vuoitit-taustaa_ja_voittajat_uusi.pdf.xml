<document xml:lang="sms" id="no_id"><header><title>Tuâǥǥa da äiggsab vuõiʹtti</title><genre code="admin"/><author><unknown/></author><year>unknown</year><wordcount>344</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2352&amp;Itemid=10</origFileName><parallel_text xml:lang="fin" location="taustaa_ja_voittajat_inarins.pdf"/><parallel_text xml:lang="nob" location="taustaa_ja_voittajat_inarins.pdf"/><parallel_text xml:lang="sme" location="taustaa_ja_voittajat_inarins.pdf"/><parallel_text xml:lang="smn" location="taustaa_ja_voittajat_inarins.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p>TUÂǤǤA DA ÄIGGSAB VUÕIʹTTI:  </p>
<p>Sääʹmǩiõlin  Laʹsǩǩeet, što sääʹmǩiõlin lie nuʹtt 20 000 – 30 000 mainsteei. Gollegiella lij vuâđđuum sääʹmǩiõl õõudâsviikkâm- da jälltemtuåimi älšmâʹttem diõtt. Šuurmõs sääʹmǩiõlin lij tâʹvvsääʹm, koon mainstet Taarrâst, Ruõccâst da Lääʹddjânnmest. Ruõccâst da Taarrâst mainstet še saujjsääʹmǩiõl, luulajasääʹmǩiõl, uumajasääʹmǩiõl da piitimensääʹmǩiõl. Lääʹddjânnmest mainstet tâʹvvsääʹmǩiõl lââʹssen aanarsääʹmǩiõl da nuõrttsääʹmǩiõl. Ruõššâst jäänaš vuäʹss sääʹmǩiõl mainsteeʹjin maainast ǩiʹlddsääʹmǩiõl ja eža ooccanj maainstet nuõrttsääʹmǩiõl, äʹǩǩelsääʹmǩiõl da tââʹrjǩiõl. Puk sääʹmǩiõl lie vaarvuâlaž ǩiõl.  </p>
<p>Äiggsab ǩiõllciist vuõiʹtti:  </p>
<p>Divvun da Giellatekno Tromsa universiteeʹttest diAleksandra Andrejevna Antonova da Nina Jeliseevna Afanasjeva vuåǯǯu eeʹjj jagi 2014 ǩiõllciist. Antonova da Afanasjeva vuåǯǯu ciist, ko suäna lie tuâjjääm kuuʹǩǩ ääiʹj ǩiʹlddsääʹm äärvouddmõõžž kaggmõõžž ǩeeʹrjid ǩeeʹrjteeʹl di jåårǥjâtteeʹl säämas da sääʹmǩiõlâst.  Tõn lââʹssen suäna lie tuejjääm tuâi ortografiakõõččmõõžži kõõskâst. Divvun da Giellatekno vuâǯǯai ciist ođđäiggsaž teknologia äuʹǩǩumuužžâst nuʹtt, što tõt lij ouddam vuäittmõõžž sääʹmǩiõllsaž õõʹnnjid neeʹttest taʹrjjeemnallšem åårrai vuõiʹǥǥestǩeʹrjjtõs-</p>
<p>- leʹbe vuõigglookkâmprograamm di sääʹnnǩeeʹrjid.</p>
<p>Kueʹhtt sääʹmneezzan, Máret Sárá Karasjooǥǥâst di Lajla Mattson Magga Koutoǩeäinast juõʹǩǩe eeʹjj 2010 ǩiõllciist. Sárá lij viikkâm ooudâs sääʹmǩiõl uʹčteeʹlen, journalisttân da ǩeʹrjjneʹǩǩen. Son lij ǩeeʹrjtam mättʼtemǩeeʹrjid di noorrâm mj. siõrid da sääʹnnväjjsid ǩeʹrjjen. Mattson Magga lij tuâjees pääiʹǩ ruõkkâm, mättʹtam da viikkâm ooudâs saujjsääʹmǩiõl. Son lij ǩeeʹrjtam saujjsääʹm sääʹnnǩeeʹrjid, mooččâdǩeʹrjjlažvuõđ- da ämmatǩeʹrjjlažvuõđ di tõn lââʹssen tuejjääm jåårǥlâʹttemtuâjaid da noorrâm ǩiõllteeʹstid.</p>
<p>Sámi Siida Uccjooǥǥâst Lääʹddjânnmest da Henrik Barruk Straejmiest Ruõccâst juõʹǩǩe eeʹjj 2008 ǩiõllciist. Sámi Siida –õhttõs vuâǯǯai ciist sääʹmǩiõl staattuuzz ravveem diõtt tuejjuum tuâjast Uccjooǥǥ kååʹddest. Henrik Barruk lij kuuʹǩǩ dokumenttjam da jälltam uumajasääʹmǩiõl. Vuõssmõs ǩeeʹrjtõõzz, koid čõõđteš säämas 1600-lååǥǥast, leäi ǩeeʹrjtum uumajasääʹmǩiõlin, jm. ABC-ǩeʹrjj.</p>
<p>Harald Gaski da Jouni Moshnikoff vuåǯǯu eeʹjj 2006 ǩiõllciist. Jouni Moshnikoff (1940-2012) suu slävvõttʹeš kuʹǩes da stälbbai tuâjast nuõrttsääʹmǩiõll diõtt. Harald Gaski lij tuejjääm miârkkšõõvvâmnallšem kookkaskuõʹddi ooudâsviikkâmtuâi ǩiõl diõtt. Son lij leämmaž tuʹtǩǩeemtuåimmjumuužžineez miârkkšõõvvi tuejjeei sääʹmǩiõllsaž mooččâdǩeʹrjjlažvuõđ äärvouddmõõžž  kaggmõõžžâst.</p>
<p>Ella Holm Bulla ja Anarâkielâ servi (aanarsääʹmǩiõl õhttõs) vuâǯǯai emansa vuâđđuum tâʹvvjânnmlaž sääʹmǩiõl Gollegiella-ciist eeʹjjest 2004. Ella Holm Bull (1929-2006) tuejjii obb jieʹllempoodd mieʹldd tuâjaid saujjsääʹmǩiõl ooudâsviikkmõʹššen. Suu täävtõssân leäi lââʹzzted njaaʹlmilaž da še ǩeʹrjjlaž saujjsääʹm âânnmõõžž. Anarâkielâ servi lij tõn rääʹjest ko õhttõs leäi vuâđđuum eeʹjjest 1986 tuejjääm jõnn tuâi aanarsääʹm ooudâsviikkmõʹšše.</p>
</body></document>