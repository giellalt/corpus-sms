<document xml:lang="sms" id="no_id"><header><title>Tâʹvvjânnmlaž sääʹmǩiõl ǩiõllcistt jueʹjjet čâhčča 2014</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2014</year><wordcount>192</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2348&amp;Itemid=10</origFileName><parallel_text xml:lang="fin" location="gollegiella_2014-gulahus_kuulutus.pdf"/><parallel_text xml:lang="nob" location="gollegiella_2014-gulahus_kuulutus.pdf"/><parallel_text xml:lang="rus" location="gollegiella_2014-gulahus_kuulutus.pdf"/><parallel_text xml:lang="sma" location="gollegiella_2014-gulahus_kuulutus.pdf"/><parallel_text xml:lang="sme" location="gollegiella_2014-gulahus_kuulutus.pdf"/><parallel_text xml:lang="smn" location="gollegiella_2014-gulahus_kuulutus.pdf"/><parallel_text xml:lang="swe" location="gollegiella_2014-gulahus_kuulutus.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p>nuõrttsääʹmǩiõll/koltansaame/nuõrttsäämas</p>
<p>GOLLEGIELLA – Tâʹvvjânnmlaž sääʹmǩiõl ǩiõllcistt jueʹjjet čâhčča 2014 </p>
<p>GOLLEGIELLA – Tâʹvvjânnmlaž sääʹmǩiõl ǩiõllcistt jueʹjjet kuuđad vuâra čõhčča 2014 sääʹmaaʹšši vaʹstteei ministrivuiʹm da sääʹmteeʹǧǧ saaǥǥjååʹđteeʹji kaaunõõttmõõžžâst Heʹlssnest. Cistt miõttât privatoummid leʹbe õhttsažkooʹddid Taarrâst, Ruõccâst, Lääʹddjânnmest leʹbe Ruõššjânnmest sääʹmǩiõl ooudâsviikkmõõžžâst. Ciist sääʹmaaʹšši vuâđđeem diõtt lie älttääm Taarrâst, Ruõccâst da Lääʹddjânnmest vaʹstteei minister da täʹst peäggtum jânnmi sääʹmteeʹǧǧ saaǥǥjååʹđteei. Ciist juõʹǩǩeš vuõssmõs vuâra eeʹjjest 2004 da tõn puäʹđet jueʹjjet juõʹǩǩ nuuʹbb eeʹjj. Cistt lij šorradvuõđâst 15 000 euʹrred. Ǩiõllciist täävtõs Ǩiõllciist täävtõssân lij jällted pueʹrben sääʹmǩiõl ooudâsviikkmõõžž leʹbe ruõkkmõõžž Taarrâst, Ruõccâst, Lääʹddjânnmest da Ruõššjânnmest. </p>
<p>Ǩii vuäitt vuäǯǯad ciist? Ǩiõllciist miõttât privatoummid (ml. joukk) leʹbe õhttsažkooʹddid (ml. õhttõs, strooiʹtel), kook lie oʹnnstam tuejjeed sääʹmǩiõl ouʹdde miârkkšõõvvâmnallšem tuâi ǩiõl ooudâsviikkmõõžžâst, jälltumuužžâst leʹbe ǩiõl seillmõõžžâst. Ciist vueiʹtet miõttâd ouddmiârkkan ǩeʹrjjlažvuõđ, njaaʹlmilaž leʹbe jeeʹres oʹnnstumuužživuiʹm, kook sâjjdâʹtte veeidlânji da puârast jeeʹres tuåimmvuuʹdid. Cistt vueiʹtet jueʹǩǩed jäänbi vuõiʹttji kõõskâst. Iʹlmmet jiijjad võboršeeʹǩǩ! Privatoummu, joouk leʹbe õhttsažkååʹdd Taarrâst, Ruõccâst, Lääʹddjânnmest da Ruõššjânnmest vueiʹtte tuejjeed eʹtǩǩõõzz eeʹjj 2014 ciist vuäǯǯjest. Eʹtǩǩõs ciist vuäǯǯjen da jäänmõsân 1-2 seeid ǩeʹrjjlaž vuâddjurddi âʹlǧǧe tuåimtet mââimõõzzâst vueʹssmannu 30. peeiʹv 2014 räjja addrõʹsse: e-pååʹšt : info@samediggi.fi </p>
<p>Gollegiella - ärvvtõõllâmjoukk</p>
<p>Sääʹmteʹǧǧ/Saamelaiskäräjät</p>
<p xml:lang="eng">SAJOS 99870 Anár/Inari, Finland</p>
<p xml:lang="smn">Puh. +358108393100</p>
</body></document>
