<document xml:lang="sms" id="no_id"><header><title/><genre code="admin"/><author><unknown/></author><wordcount>290</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1785&amp;Itemid=10</origFileName><parallel_text xml:lang="eng" location="eatnu_eadni_eana_en.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p>Seiʹnnreliefi, Sääʹmkultturkõõskõs Sajos, sääʹmteeʹǧǧ parlamenttkueʹrnec Solju Eatnu, eadni, eana Juvduu, enni, eennâm Jäänn, jeäʹnn, jânnam Eatnu, eadni, eana – virta, emo, maa Eatnu, eadni, eana - stream, mother, ground Outi Peiski 2012, Riikk čeäppõsnorldõk materiaal - lõsttkåʹlluum stääʹll da ǩeramiikk - täʹhtt, sääʹmǩiõtt-tuâjj (leʹbe täʹhtt, täʹhttlaannjmõš, peʹsser- da tâʹnnsuõnnǩeʹrjjõs) stääʹllvuäʹzz: metallrauʹddi Mikko Ramsi kåʹllumuš: Kultaus Oy Snellman pâʹsttem: keraamneʹǩǩ Nathalie Lahdenmäki Tuejjõs nårrai määŋgain kåʹlluum da viõlggkåʹlluum stääʹlltiiskin, kook räʹjje määŋgtääʹzzaž kumccõõtti veeʹrd kueʹrnec seinna da maainsteeikriiʹlcže. Õhttân tuejjõõzz visualaž vueʹlǧǧemaʹlggân lij neezzan määccka kuulli laustõkzääpneǩ. Vuäʹmm meeräʹrbbvuõđ mieʹldd, hieʹrvest repčča kåʹlluum uʹcc laustõkzääpnka, kook suõʹjjee õõʹnnjes nuʹtt, što vueʹjte pannjiõggid meädda leäʹdǧineez da ciileei ciilumuužžineez. Muʹnne vääžnai persoon lij leämmaž eeʹjjjeäʹnn – äkk Jovsset Biret. Tuejjõs lij cisttčuäjtõs suunallšem viõkkâs sääʹmneezznid Tuejjõõzz vuäʹzz liâ še tiiskmallsa da tõin repččai kåškknjõõzz liâ pâʹsttmen. Ǩeramiikk pâʹsttmi ååʹbleǩ-ǩiõll puätt sääʹm ääʹrbvuâlaž täʹhttpâʹsttmest. Tuejjõõzz tuejjeʹmmen leäm smiõttâm puõlvvõõǥǥi veeʹrd ääiʹjest di õʹhttekuullmõõžž, koʹst veʹrdd poorat juâkksa meeʹst. Tiiski oolâž pelkk tuõttvuõđ puästoori. Tõt lij ideamaaʹilm, kååʹtt pelkk oummust åårrai tiuddsavuõđ niõǥǥõõzz da ååsk pueʹrabvuõđâst. Muʹnne tõt pohtt miõʹlle sääʹm meeräʹrbbvuõʹtte kuulli čeäkkleeiʹjid, kook jeäʹlle määdd vueʹlnn seämmanallšem jieʹllem, ko mij oummu, leâʹša puästoori. Tuejjõõzz elemeent nuuʹbbee tiuddsaž kruugg, čuõʹvves kåškknjõs lij ceâlai podd ääiʹjest. Leâʹša tuejjõõzz obbvuõtt lij oʹddjõõttâmnallšem kolggi da nuʹtt ääiʹj poʹdde suåppi vueʹjj kaunni. Tuejjõõzzâst liâ še oʹdinakai maall, kooi ååʹbleǩ-ǩiõll puätt sääʹm ääʹrbvuâlaž ommǥiʹžže tuejjuum siõrrâmneävvast, ciileei-såittneävvast. Stääʹllkååʹlzest rajjum oobrcest repčča pääsk, koid liâ rajjum muâđ da vattjest kuårrum pihttsin lij tâʹnnsuõnn- peʹsserǩeʹrjjõs. Tuejjõʹšše taarbšum tarbbâz liâ rajjum ǩiõtt-tuâjjan da tõʹst kuâsttai ǩiõtt-tuâjjla čeäʹppvuõtt. Tõt lij cisttčuäjtõs ǩiõtt-tuâjjäʹrbbvuõʹtte, kååʹtt lij õhtt vääžnmõs sääʹmkulttuur ooudâsviikki. Tâʹvvsääʹm ǩiõlâst jäänn, jeäʹnn da jânnam sääʹn liâ seämma ååraš. Saaʹni tueʹǩǩen åårrai fiʹttõõzzid haaʹlääm ciʹsttjed; puõlvvõõǥǥi õʹhttekuullâm veeʹrd, sääʹm viõkkâs neezznid da räʹǩsted sääʹmjânnam.</p>
</body></document>
