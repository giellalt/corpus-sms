<document xml:lang="sms" id="no_id"><header><title/><genre code="admin"/><author><unknown/></author><wordcount>340</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1807&amp;Itemid=10</origFileName><parallel_text xml:lang="smn" location="egil_olli_puhe_3.4.2012_sajos_inarins.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header>
<body>
<p xml:lang="fin">EGIL O LLI puhe 3.4.2012 Sajos koltans aame</p>
<p>Tiõ rvtõs S ääʹ mteeʹǧǧ vaalp ââi 201 2–2015 ääʹveempoodd âst da S ääʹmku ltuu rkõõskiõõ zz Sajoo zz risttmõõ žžâst 3.4. 20 12 Aan rest </p>
<p>S ääʼmteeʹǧǧ saaǥǥ jååʹ đteei da sääʹ m p arlament aarlaž su åvtõõzz saaǥǥ jååʹ đteei Eg il O lli</p>
<p>Lääʹddjânnam tääʹssvääʹld presidentt, Sääʹmteeʹǧǧ saaǥǥʹjååđteei Sääʹmteeʹǧǧ vuässla, jeeʹres kueʹss!</p>
<p>Mon haaʹlääm späʹssbõõššâd kåččmõõžžâst vuässõõttâd Sääʹmteeʹǧǧ vaalpââi 2012–2015 ääʹveempoʹdde da sääʹmkultturkõõkõõzz ääʹveemprääʹznka. Muʹst lij cistt Taarr Sääʹmteeʹǧǧ da Sääʹm parlamentaarlaž suåvtõõzz võboršeʹǩǩen vuäǩǩad pueʹtted kueʹssen tiiʹǩ näkam rämmpeiʹvven</p>
<p>Määŋgid eeʹjjid mââiårra leäi histoorlaž šõddmõš Lääʹddjânnam saaʹmid, ko vuõssmõs sääʹmteʹǧǧ ääʹveeš. Sääʹmteʹǧǧ lij eeʹjj 1996 aalǥâst jiijjâznalla vuâđđuum saaʹmi vaalin vaʹllʼjuum organ. Ouddâl tõn, eeʹjjin 1973 – 1995, tuåimmji Sääʹmväʹldduumkåʹdd. Sääʹmteʹǧǧ lij saaʹmi pââimõs politiikklaž organ da eʹtǩǩee saaʹmi veeʹrjlaž beäʹlestvälddmõõžž siʹjjis kuõskki aaʹššin. Vaalin vaʹllʼjuum orgaan pääiʹǩ raajât vuäittmõš pueʹrad vuârrvaikktõõzz veʹrǧǧneeʹǩǩivuiʹm, da še pueʹrab vuäittmõõžžid vaikkted saaʹmi aaʹššid da vuõiggâdvuõđid. Taarr Sääʹmteeʹǧǧ peäʹlest tuäivtam leekk ođđ da ođđest vaʹllʼjuum vuässlaid täin vääžnai tuåimin puõʹtti pââʹjest. Ååʹn älgg tuâjj koozz koʹlle nuʹtt vuäittmõõžž ko tuejjumuužž.</p>
<p>Meeʹst saaʹmin liâ õhttsaž tuejjumuužž, da tõʹnt taarbšep õhttsažtuâi še pâʹjjel raaji. Saaʹmin lij leämmaž juʹn kuuʹǩǩab ääiʹj õhttsažtuâjj raaʹji jeeʹres orgaani da organisaatiai pääiʹǩ. Puärsõmâs tõin lij Sääʹmsuåvtõs, koon vuäđđeeš juʹn eeʹjj 1956. Ođđ õhttsažtuâjjorgan lij peäʹlstes eeʹjjest 2000 vuâđđuum Sääʹm parlamentaarlaž suåvtõs, kååʹtt lij Sääʹmteeʹǧǧi parlamentaarlaž õhttsažtuâjjorgan, koʹst še Ruõšš beäʹl sääʹm liâ põõšši vuässõõttjen. Sääʹm parlamentaarlaž suåvtõõzz Tuõjju koʹlle sääʹm ääʹšš pâʹjjel raaji. Ko ååʹn Sääʹmteʹǧǧ puätt ođđ äigga, muʹst liâ vuârddmõõžž da tuäiv tõʹst , što tij leäʹped õinn vaalmâš ââʹnned huõl da vaʹstteed mij õhttsažtuejstem Sääʹm parlamentaarlaž suåvtõõzzâst.</p>
<p>Leäm räämmest, što vuäǯǯam vuässõõttâd tij ođđ sääʹmkultturkõõskõs risttmõʹšše.</p>
<p>Ij leäkku vaiggâd leeʹd seämma miõlâst sijvuiʹm, kook peäggte, što põrtt lij fiinâs.</p>
<p>Arkkteeht da jeeʹres kruugg, kook liâ leämmaž põõrt plaaneʹmmen, liâ tuejjääm šiõǥǥ tuâi. Sääʹm Lääʹddjânnmest liâ ååʹn vuäǯǯam mooččâs põõrt. Ååʹn lij tij tuâjjan tuejjeed tän põʹrtte jieʹllem siisǩaž.</p>
<p>Täin saaʹnin tuäivtam Sääʹmteeʹǧǧ vuässlaid leekk puõʹtti ääiʹj tuõjju da äiʹstam tiʹjjid pukid ođđ kultturkõõskõõzz diõtt.</p>
<p>Späʹsseb !</p>
</body></document>
