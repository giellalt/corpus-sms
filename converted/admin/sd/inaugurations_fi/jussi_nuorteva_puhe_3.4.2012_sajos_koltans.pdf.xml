<document xml:lang="sms" id="no_id"><header><title>Nuõrttsääʹmsiid Kreäppast luõvtõs Sääʹmarkiiʹve</title><genre code="admin"/><author><person firstname="Jussi" lastname="Nuorteva" sex="m" born="" nationality="FI"/></author><year>2012</year><wordcount>758</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1813&amp;Itemid=10</origFileName><parallel_text xml:lang="eng" location="jussi_nuorteva_puhe_3.4.2012_sajos_engl.pdf"/><parallel_text xml:lang="sme" location="jussi_nuorteva_puhe_3.4.2012_sajos_pohjoiss.pdf"/><parallel_text xml:lang="smn" location="jussi_nuorteva_puhe_3.4.2012_sajos_inarins.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p xml:lang="fin">Nuõrttsääʹmsiid Kreäppast luõvtõs S ääʹmarkiiʹve  Jussi Nuorteva, väʹlddjååʹđteei, riikkarkiivhoiʹddjeei  </p>
<p>Cisttum tääʹssvääʹld presidentt, programmšuurmõš Haukio, ärvvsaž S ääʹmteeʹǧǧ </p>
<p>saaǥǥjååʹđteei, šiõǥǥ prääʹzneǩkueʹss.   </p>
<p>Lääʹddjânnam arkiivid eʹtǩǩeei arkiivi peeiʹv tuåimmkåʹdd vaʹlljii eeʹjj 2006 arkiivtuâjjan</p>
<p>nuõrttsaaʹmi kuʹǩesäiggsaž ouddoummu da nuõrttsaaʹmi kulttuur kâʹddeei Matti S verloff </p>
<p>personnallšem kreäppast luõvtõõzz arkiivstroiʹttla. Seämma eeʹjj jäämmam Sverloff leäi piijjâm</p>
<p>luõvtõs mäinnen tõn, što personnallšem kreäppast seeʹrdet jiijjâz arkiiʹve, ko nåkkam kuäʹss-ne</p>
<p>valmštââvv sääʹmvoudda. Juurd sääʹmarkiivâst leäi siõmmna ääiʹjab kaggõõttâm</p>
<p>saaǥǥstõõllmõõžžin arkivstroiʹttel da sääʹmteeʹǧǧ kõõskâst. Õhttsaž täävtõssân leäi pijjum, što</p>
<p>äʹššǩeʹrjjlaž kultturpreeddan âlgg ruõkkâd sääʹmvuuʹdest. Tõn diõtt õõlǥči vuâđđeed sääʹmarkiiv</p>
<p>seämmanalla ko tõt lij vuâđđuum Taarr Kautoǩieinnu.</p>
<p>Saaʹmi arkiivpreeddan tiõtt lij âʹlddsin legendaarlaž staattuuzz vuäǯǯam Peäccam Suõʹnnʼjelsiid</p>
<p>nuõrttsaaʹmi jânnamâkksaž kreäppast. Tõn puärsõmâs äʹššǩeʹrjj lij juʹn eeʹjjest 1601 da maʹŋŋlab</p>
<p>eeʹjjest 1775. Ärvvsõmâs äʹššǩeeʹrj liâ Ruõšš caari vuâllaǩeeʹrjtum. Tõk ǩiõttʼtâʹlle Suõʹnnʼjelsiid</p>
<p>da Peäccam nuõrttsaaʹmi staattuuzz da vuõiggâdvuõđid. Äʹššǩeeʹrj leʹjje tääʹrǩeld njââʹmtum</p>
<p>äʹššǩeʹrjj, äʹššǩerjja ǩidd da ǩiõssum turaškanalla, kååʹtt leäi ruõkkum koollatǩ sizz. Koollatǩa</p>
<p>leʹjje čueʹđi eeʹjji mieʹldd koʹrvvuum ođđ, ânnʼjõž pieʹccmuõrâst ǩiõtt-tuâjjan rajjum koollatǩa,</p>
<p>tõõzz leäi roggum eeʹǩǩlååkk 1865, kååʹtt lij vuâsti valmštemeeʹǩǩ.</p>
<p>Suõʹnnʼjeljooǥǥ nuõrttsaaʹmi kreäppast leäi puârast õʹnnum da ǩiõččum äʹrbb, nuõrttsaaʹmi</p>
<p>vuõiggâdvuõđi vuâđđǩeʹrjj. M aainstet, što tõn ruõkkâmpääiʹǩ tiõʹtte tåʹlǩ kolmm nâʹddåumma.</p>
<p>Teʹl ko kååʹtt-ne seeʹst jaami, vaʹlljee suu sâjja ođđ nâʹddåumma. Nääiʹt kreäppast seillteš čõõđ</p>
<p>čueʹđi eeʹjji.</p>
<p>Teâtt Suõʹnnʼjelsiid Kreäppastest šõõddi takainalla tobddum emansa 1920-lååǥǥ looppâst.  Tät cistt</p>
<p>kooll jânnamtiõđnekka Väinö Tanner äiggsaž tuõjju. Son leäi 1910-lååǥǥast tuåimmjam kueiʹt </p>
<p>vuâđđmieʹlddsaž tääʹrǩes tuei tuejjääm riikki kõskksaž puäʒʒpääiʹǩ-komitea saaǥǥjååʹđteeʹjen.</p>
<p>Tanner leäi eeʹjji mieʹldd jälstam Sääʹmjânnam puäʒʒhåiddvuuʹdest da mättjam tobddât da uʹvdded</p>
<p>äärv saaʹmi kulttuuʹre. Suu jååʹđtem puäʒʒpääiʹǩ-komitea veiddsõs smiõtldõk da tõn</p>
<p>valmštõõllmõõžžâst norrum aunnstõõzz, liâ miâlggâd peerstemnallšem dokumeentt puõcci</p>
<p>palggmõõžžâst da tõõzz kuulli jeälstemjårrõõzzâst  da jeeʹres palggâmtobddmõõžžin.</p>
<p>Eeʹjjest 1923 Väinö Tanner tuåimmji riikkgeoloogân da vaʹsttii maalmooccmõõžžâst Lääʹddjânnma</p>
<p>Tarto rääuhast eeʹjjest 1920 õhttuum Peäccmest. M ääʹtǩi äiʹǧǧen son tobdstõõđi nuõrttsaaʹmi</p>
<p>jieʹllma Suõʹnnʼjeljooǥǥ, Peäccam, M ueʹtǩ, Njauddâm da Paaččjooǥǥ vuuʹdin. Eeʹjjest 1929</p>
<p>očntõõđi Tanner tobddmõõžžid da vuâmmšõõzzid vuâđđuum ruõccǩiõllsaž, pâʹjjel  seeid</p>
<p>tuʹtkkumuš Peäccam nuõrttsaaʹmi jieʹllmest.</p>
<p>Suõʹnnʼjelsiid Kreäppast puõʹđi tuʹtǩǩumuužžâst tobddâmnalla 1930-lååǥǥ aalǥâst.  Peäccam</p>
<p>kruunvoudd F.W. Planting uuʹdi eeʹjjest 1931 koollatǩ seʹst åårrai Kreäppast lääinas, Peäccmest </p>
<p>kõʹllʼjeʹmmen jååttam  veäʹǩǩsiisǩminister Niilo S olja mieʹldd, kååʹtt viiǥǥi aunnstõõzz Heʹllsna </p>
<p>tuʹtǩǩeem diõtt. Ko tõʹst leʹjje valddum fotostaattkopia, âlggveârlaž äʹššǩeeʹrjid koollatǩin</p>
<p>maaccteš kueiʹt eeʹjj ǩeeʹjjest Suõʹnnʼjelsiʹjdde.</p>
<p>Täʹlvv-vääin äiʹǧǧen Peäccam nuõrttsääʹmsiidi aazzji vuâlggmõš evakkomätkka vääin vueʹlnn.</p>
<p>Suõʹnnʼjelsiid Nuõrttsaaʹmid siʹrddeš vuõššân Tervola da tåʹben ääiʹj mieʹldd Čeʹvetjäurra.</p>
<p>Juʹrddeš, što Kreäppast läʹppji vääin šummʼmõõžž mieʹldd. Nääiʹt ij leämmaž kiâvvâm. Peäccam</p>
<p>vuuʹdest tuåimmjam majur Matti Tiitola maainsti riikkarkiiʹve – ânnʼjõž M eersažarkiiʹve – </p>
<p>9.3.1942 ǩeeʹrjtem ǩeeʹrjest, što son leäi rosttovmannust 1939 evakkomääʹtǩi da siid kuârsmâʹttem,</p>
<p>mieʹldd ǩiččjen vuäǯǯam huõđđu nuõrttsääʹmsiid  koollatǩ sizz ruõkkum Kreäppast. Tõn vuõltteeš</p>
<p>Ruäʹvnjaʹrǧǧe Sääʹmjânnam Raajjväärdtõʹǩǩe, koon käʹšnnruõkkâmkammrest tõn seillteš väinn</p>
<p>ääiʹj. Tiitola ǩeeʹrjti, što son leäi tuʹmmjam, što jõs Peäccam seeilči Lääʹddjânnma kuulljen, son</p>
<p>maaccteʹči Kreäppast Suõʹnnʼjelsiid staaʹrste. Leâʹša jõs Peäccam mõõnteʹčep, son luõvteʹči</p>
<p>Kreäppast  riikkarkiiʹve. Nääiʹt ǩiâvi, ko Peäccam leäi mõõntum.</p>
<p>Nuõrttsaaʹmsiid Kreäppast luõvtõs riikkarkiiʹve, ij leämmaž Suõʹnnʼjelsiid saaʹmi teâđast da nuʹtt </p>
<p>tõt kuâđđji määŋglo eeʹjj tuâkka. Eeʹjjest 1996 sääʹm-muʹzei Siidast aʹlǧǧe noorrâd  aunntõõzzid</p>
<p>”Nuõrttsääʹmjieʹllem”-čuäjtõõzz diõtt, maainsti Heʹlssen universiteett kultturjânnamtiõtti professor</p>
<p>Kalevi Rikkinen, što nuõrttsääʹmsiid kreäppast leäi ruõkkum M eersažarkiivâst. Son leäi </p>
<p>tuʹtǩǩeʹmmen Lääʹddjânnam tiõtti histoor, jânnamtiõđneǩ Väinö Tanner äiggsaid ruõkkmõõžžid, da</p>
<p>vuâmmšam tän koollatǩ. Nuõrttsääʹmsiid Kreäppast leäi eeʹttam ouʹdde näkam ääʹšš õhttvuõđâst.</p>
<p>Vueiʹttep vuâsti juʹrdded, što Kreäppast ođđest käunnjumuš leäi še saaʹmi kruuggâst čueʹtt eeʹǩǩed</p>
<p>mââiårra, tuejes alttääm da sij kulttuures da jieʹllemvueʹjjes äärvast âânnam Väinö Tanner tuâi lekk.</p>
<p>Nuõrttsääʹmsiid Kreäppast ruõkkâm koollatǩ da tõn äʹššǩeeʹrjin valddum kopia leʹjje tõn leklvaž</p>
<p>kaunnmõõžž diõtt vueiʹnnemnalla Siidast 1.4.1998 ääʹvuum čuäjtõõzzâst. Nuõrttsaaʹmi</p>
<p>Čeʹvetjäurra risttâm diõtt nuõrttsaaʹmi prääʹznǩen. M eersažaʹrkiiv mieʹstte raukkmõʹšše da Eʹčč</p>
<p>Ambrosius riisti Kreäppast mâŋŋa prääʹzneǩliturgii Čeʹvetjääuʹr ceerkvest Pââʹzzteei Treeffan</p>
<p>Peäccamneeʹǩǩ čääʹʒʒristtâm õhttvuõđâst 29.8.1998. Nuõrttsaaʹmi Sääʹm Nuʹett ǩeeʹrjat</p>
<p>puõʹttinalla Kreäppast pirr šõddâm läppjumuužžât:” Tät leäi vuõssmõs vuârr mâŋŋa Peäccmest </p>
<p>vuâʹlǧǧem eeʹjjest 1939, ko maainâsčuävvjõs, vooʹps luäppjam nääʹit juuʹrdim, Suõʹnnʼjelsiid </p>
<p>Kreäppast caarivuâllaǩeeʹrjtum  gramotoineez leäi mij kõskkvuõđâst, mij vueʹinnemnalla.  </p>
<p>Prääʹzneǩ podd leäi prääʹznkâʹstteei da lääʹđes. ” M âŋŋa ko Siida čuäjtõs podd leäi puuttâm, </p>
<p>M eersažarkiv sǩiâŋki nuõrttsaaʹmi Kreäppast ruõkkâm koollatǩ Siida sääʹm-muʹzeeja. Alggveârlaž</p>
<p xml:lang="fin">äʹššǩeeʹrjid maaccteš Heʹlssen M eersažarkiiʹve.</p>
<p>Šiõǥǥ prääʹzneǩkueʹss: Täʹbbe Suõʹnnʼjelsiid Nuõrttsaaʹmi Kreäppast lij puättam sääʹmvoudda.</p>
<p>Arkivstrooiʹtel lij tuʹmmjam, što nuõrttsaaʹmi alggveârlaž Kreäppast, kook seillu koollatǩ seʹst,</p>
<p>sâʹdde leeʹd kultturkõõskõs Sajos Sääʹmarkiivâst, kååʹtt lij taʹnni eeʹjj aalǥâst alttääm</p>
<p>tuåimmjumuužžes.</p>
<p>Raaukam, što Sääʹmteeʹǧǧ saaǥǥjååʹđteei Klemetti Näkkäläjärvi, nuõrttsaaʹmi ouddooumaž </p>
<p>Veikko Feodoroff da Sääʹmarkiivâst vaʹstteei arkivstrooiʹtel tuʹtǩǩeei Suvi Kivelä väʹldde vuâstta</p>
<p>tän oʹdinakai Kreäppast .</p>
<p>Seämmast iʹlmmtam, što mainnsan aalǥâst peäggtum Matti S verloff sǩiâŋkk, nuõrttsaaʹmi </p>
<p>kultturpreeddan da Suõʹnnʼjeljooǥǥ mainnâz, koid son lij ruõkkâm da tät personnallšem Kreäppast</p>
<p>seeʹrdet ǩiiđ äiʹǧǧen, suu täätt mieʹlddsânji Oulu mäddkåʹddarkiivâst Sääʹmarkiiʹve.</p>
</body></document>