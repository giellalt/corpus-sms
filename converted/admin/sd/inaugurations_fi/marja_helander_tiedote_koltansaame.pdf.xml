<document xml:lang="sms" id="no_id"><header><title>Čeäppõstuejjõõzz Sääʹmkultturkõõskõs Sajoozzâst</title><genre code="admin"/><author><person firstname="Marja" lastname="Helander" sex="f" born="" nationality="FI"/></author><translator><unknown/></translator><translated_from xml:lang="fin"/><year>unknown</year><wordcount>361</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1832&amp;Itemid=10</origFileName><parallel_text xml:lang="fin" location="marja_helander_tiedote_suomi.pdf"/><parallel_text xml:lang="sme" location="marja_helander_tiedote_pohjoissaame.pdf"/><parallel_text xml:lang="smn" location="marja_helander_tiedote_inarinsaame.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p>MARJA HELAND ER Čeäppõstuejjõõzz </p>
<p>Sääʹmkultturkõõskõs Sajoozzâst </p>
<p>Riikk čeäppõsnorldõk / Riikk čeäppõstuejjõstuåimmkååʹdd tiʹllʼjemtuejjõõzz ”Tuõddrest” </p>
<p>Piõgg pååssam õhttu šõddi tuõddârsueʹjj, liâ muu jiõggsaž dommkueʹstelm. Tõk liâ kuâđđjam miõʹlle juʹn päʹrnnpoodd čuõiggâmreeisain, eʹččam šõddâmpääiʹǩin Uccjooǥǥâst. Tuõddârsueʹjji siʹtǩǩesvuõtt lij tõn jiijjâsnallšem puâllmõš, ko tõt lij võõrâs leʹbe jiõŋŋâm. Nääiʹt tõt lij ääiʹji mieʹldd ouddam vuäittmõõžžid da ååsk, säʹmmlai puäʒʒhååid da aazztumuužž leävvnumuʹšše tuõddârpâjj-jännmid.</p>
<p>Tuõddrest –čuõvvtuejjõʹsse leäm haaʹlääm seʹrdded tuõddârsueʹjji ååʹbleeǩǩ da puʹhtted kooska poostjânnmest Aanar siidid. Čuõv šuävvjem tuejjõs kägg ođđest miõʹlle smiõttõõzzid kolggi jannu da možât-i veâl kuuzzkõõzzid. ”Nuʹtt puk piʹrǧǧee” </p>
<p>Kueiʹtvuäzzas tuejjõs vuäǯǯai aalǥes uccjokkneeʹǩǩ eʹččam Piera Johannes</p>
<p>Helander škooulâst, 1950-lååǥǥast norrum Sääʹmjânnam šââddain. Šââdd leʹjje koškkuum da tiudduum tääʹrǩeʹld nõmmlaappivuiʹm da ruõkkum herbaariooʹne leʹbe sâddnorldõʹǩǩe. Juõʹǩǩ šâdd leäi tiõđlânji tärkka klasstõllum jiijjâs-i jouʹǩǩe. Loŋŋnem tõn risttreeidast, mii leäi tõn poddsaž sââddai mooččâdvuõđ da määŋgnallšemvuõđ di oummu klasstõõllâm- da kåårbõõššâmtaarb kõõskâst. Seämma poodd puõʹđi miõʹlle saaʹmi histoor da tõn ääiʹj ǩiõččlõõttâmvueʹǩǩ, klasstõõllâd saaʹmid vueʹlab roodd vuâlla kuullven. Veâl 1930-lååǥǥast Aanarjääuʹr ruõkkâmsââʹjest leʹjje kuäivvam saaʹmi vueiʹvvkäällaid rooddmättnallšem tuʹtǩǩumuužžid (ååʹn täk vueiʹvvkääll liâ kâʹl maacctum mååusat). Tuejjõõzzâst liâ snimmum 30 ânnʼjõžpeeiʹv sämmla. Vuâđđan lij Statistikk-kõõskõõzz da Sääʹmteeʹǧǧ vaal-luʹvddkååʹdd eeʹjj 2011 statistikk. Tõʹst Lääʹddjânnam õhttseʹžže nuʹtt 10 000 säʹmmla liâ klasstõllum ââʹjj mieʹldd sääʹm dommvuuʹdest jälsteeiʹji mieʹldd, pirr Lääʹddjânnam jälsteeʹji mieʹldd di ålggjânnmest jälsteeiʹji mieʹldd. Persoon liâ klasstõllum še jieʹnnǩiõl mieʹldd. Ǩiõllsaž klasstõõllmõš lij stäbbjab äʹšš: Sääʹmteeʹǧǧ mieʹldd statistiikkid âlgg ââʹnnet tåʹlǩ koon-ne årra puuʹtt uʹvddjen, ko vuâlla 18-âkksai jieʹnnǩiõl iʹlmmtumuužž liâ säʹttnallšem, jiâ tääʹrǩeld uʹvddum da jiõnstemvuõiggâdvuõttâkksain määŋgas kueʹdde iʹlmmteǩâni jieʹnnǩiõles. Persoon jieʹnnǩiõllân mieʹrǩǩeed teʹl loǥstõʹǩǩe lääʹddǩiõll. Lââʹssen määngas toʹbdde, što sij liâ kueiʹtǩiõllsaž. Snimmum 30 persoon ââʹǩǩ-, ǩiõll- da jälstempäiʹǩǩvuäʹzzõõzz vaʹsttee prosenuttuaalânji tän ooudbeäʹlnn peäggtum statistiikk tuõttaaʹššid. Juâkksa persoon paaldâst lij uʹcc sâddnorldõklapp, koʹst očndââtt lââʹssen persoon jälstempäiʹǩǩ da jieʹnnǩiõll. M iõđlõsân ärvvtõõleeʹl tåʹlǩ 10 persoon 30:st maainste jieʹnnǩiõllân sääʹmǩiõl, da tääzz lååi jouʹǩǩe čääkk õhtt aanarsääʹm da õhtt nuõrttsääʹm maainsteei. Snimldõõǥǥi persoon liâ meäʹrtõllum tiõđlâž fiʹttʼjemnalla. Homo sapiens –šlaʹjje kuullven, vuâsttačâckken vuäʹmm juʹn ääiʹj tuâkksaž rooddmeärtumuužžid, kook liâ rooddmeärtumuužžineez ââʹnnam saaʹmid vueʹlab rooddan. Tuejjõõzz nuʹbb vuäʹss lij jõnn snimldõk, koʹst liâ tuõddârkueʹstelm ool snimmum sâddnorldõk sââdd. Tõk räʹjje heäʹrvvǩeʹrjjõsnallšem ooʹle, kook õõŋtõõleeʹl pâʹjjlab ââʹlm årra, piâzzee meädda meäʹrtum da klasstõllum nuäʹđest. Lââʹssteâđaid: Čeäppneǩ </p>
</body></document>
