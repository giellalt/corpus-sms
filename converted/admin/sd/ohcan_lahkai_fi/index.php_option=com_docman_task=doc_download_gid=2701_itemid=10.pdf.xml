<document xml:lang="sms" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>239</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=2701&amp;Itemid=10</origFileName>
    <parallel_text xml:lang="fin" location="giellagaldu_kielityontekijat_haettavana_suomi_21.8.2015.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sääʹm parlamentaarlaž suåvtõs (Lääʹddjânnam, Taarr da Ruõcc Sääʹmteeʹǧǧ õhttsažtuâjjorgan) alttad 1.8.2015 õhttsažtâʹvvjânnmlaž sääʹmǩiõl ämmat/resursskõõskõõzz Sámi Giellagáldu juätkkhaʹŋǩǩõõzz,  kååʹtt  poott  31.5.2018.  Haʹŋǩǩõõzz  väʹlddteäggteei  lij  EU  Interreg  Tâʹvv  – programm.</p>
    <p>Tuâi praksiizz čõõđtem diõtt Lääʹddjânnam Sääʹmteʹǧǧ ååcc äigga 14.9.2015 – 30.4.2018 </p>
    <p>1 mieʹrräiggsaž nuõrttsääʹm ǩiõlltuâjjla </p>
    <p>Ǩiõlltuâjjla  tuõjju  koʹlle  ǩiõlhuõll,  ǩiõl  ooudâsviikkmõš,  terminologiituâjj,  normmʼmummuš  da teâđtem-  da  vuäʹpstemtuâjj.  Ǩiõlltuâjjliʹžže  vueiʹtet  mieʹrreed  še  jeeʹres  tuåimid,  kook  koʹlle õhttsažtâʹvvjânnmlaž sääʹmǩiõl ämmat/resursskõõskõõzz juätkkeemhaʹŋǩǩõsse.</p>
    <p>Šiõttõsvuâđđlaž ââʹntemõõlǥtõssân  lij  tuâi  ooudldem  škoouʹlʼjumuš  da  lââʹssen  õõlǥtet  sääʹmǩiõl</p>
    <p>silttõõzz. Haʹŋǩǩõʹsse ooʒʒât vuõssʼsââʹjest persoon, ǩeäʹst lij jieʹnnǩiõllân sääʹmǩiõll leʹbe vaʹstteei ǩiõllsilttõs.  Tuäivvap  ooccjest  suåppi  sääʹmǩiõl  škoouʹlʹjumuužž  (õllškooul/universiteʹtt),  toobdâlm vaʹstteei  tuâjain  da  õhttsažkååʹdd  da  -ǩiõli  tobddmõõžž.  Lââʹssen  tuäivvap  ämmatlaž  silttumuužž, õhttsažtuâjjooddid,  sääʹmǩiõl  ǩeʹrjjlaž  silttõõzz  di  ooddid  tuejjeed  tuâi  jiõččtuåimmsânji  da täävtõsvuõđlânji.</p>
    <p>Õhttsažtâʹvvjânnmlaž  sääʹmǩiõl  ämmat/resursskõõskõõzz  tuâjjǩiõl  liâ  sääʹmǩiõll  di  lääʹddǩiõll  da ruõcc/taarrǩiõll. Ämmat da resursskõõskõõzz tuâjjan lij õõutsââʹjest sääʹmteeʹǧǧivuiʹm õhttsažtâʹvvjânnmlaž  ǩiõllõhttsažtuâi  ravvumuš  da  ooudâsviikkmõš,  sääʹmǩiõl  ravvumuš  da ooudâsviikkmõš  nuʹtt,  što  täʹst  peäggtum  ǩiõlljoouk  persoonʹnallšem  taarb,  ǩiõlltuâi  da  resuurss vääʹldet lokku, da nuʹtt še sääʹmǩiõl jeälltumuš da staanumuš puõʹttiääiʹjest.</p>
    <p>Ǩiõlltuâjjlaž  lij  tuâjjkõskkvuõđâst  Lääʹddjânnam  sääʹmtegga  da  päʹlǩǩmõš  meäʹrrââtt sääʹmteeʹǧǧ päʹlǩǩriâšldõõǥǥ  õõlǥtemtääʹzz  V/II  mieʹldd  (vuâđđpäʹlǩǩ  lij  2 110,20  euʹrred/mp).  Vuâđđpääʹlǩ lââʹssen  määuʹset  24  %:tt  sääʹmvuuʹđ  lââʹss  da  tuâjjtobddmõõžž  mieʹldd  vuâđđâʹvve</p>
    <p>äʹšštobddâmlââʹzz.  Tuåimmpäiʹǩǩ  sâjjdââʹtt  koʹst-ne  Sääʹmteeʹǧǧ  tuåimmpaaiʹǩin  leʹbe  koʹst-ne</p>
    <p>suåppmõõžž mieʹldd.</p>
    <p>Ooccmõõžž  mieʹlddõõzzineez  âʹlǧǧe  tuåimted  Lääʹddjânnam  sääʹmteeʹǧǧ  piisarkådda  4.9.2015 čiâss 16.00 mõõneeʹst addrõõzzin: Sajos, 99870 Aanar. Lââʹssteâđaid tuâjast ouʹdde ǩiõllstaanpiisar </p>
    <p>Siiri Jomppanen siiri.jomppanen@samediggi.fi da projeʹkttjååʹđteei Marko Marjomaa</p>
    <p>marko.marjomaa@samediggi.fi  Sääʹmteeʹǧǧ  tuåimmjummša  vuäitt  tobdstõõttâd  neʹttaddrõõzzâst www.samediggi.fi.</p>
    <p>Aanrest 21.8.2015 Sääʹmteʹǧǧ</p>
  </body>
</document>
