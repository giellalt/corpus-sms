<document xml:lang="sms" id="no_id"><header><title>Lää ́ddjânnam Sää ́mte ́ǧǧ ååcc mie ́rräiggsaž tâ ́vvsää ́m ǩiõlltuâjjla SÁFÁ2-projekte</title><genre code="admin"/><author><unknown/></author><year>2013</year><wordcount>247</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2075&amp;Itemid=10</origFileName><parallel_text xml:lang="fin" location="virkailmsafa2_pohjoissaamen_kielityontekija_toukokuu_2013.pdf"/><parallel_text xml:lang="sme" location="virkailmsafa2_pohjoissaamen_kielityontekija_toukokuu_2013.pdf"/><parallel_text xml:lang="smn" location="virkailmsafa2_pohjoissaamen_kielityontekija_toukokuu_ak_2013.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header>
<body>
<p>Lääʹddjânnam Sääʹmteʹǧǧ ååcc mieʹrräiggsaž tâʹvvsääʹm ǩiõlltuâjjla SÁFÁ2-projekte. Tuâjj älgg tâʹlles da peʹštt 31.5.2014 räjja. Sääʹm parlamentaarlaž suåvtõs (Lääʹddjânnam, Taarr da Ruõcc sääʹmteeʹǧǧ õhttsažtuâjjorgan) lij alttääm 1.1.2013 õhttsažtâʹvvjânnmlaž sääʹmǩiõl ämmat/resursskõõskõõzz vuâđđeemhaʹŋǩǩõõzz, kååʹtt poott 30.6.2014. Haʹŋǩǩõõzz väʹlddteäggteei lij EU Interreg IV A Nord Sääʹmjânnam. Ǩiõlltuâjjla tuõjju kooll ǩiõlhuõll, ǩiõl ooudâsviikkmõš, terminologiituâjj, normmʼmumuš da teâđtem- da vuäʹpstemtuâjj. Ǩiõlltuâjjliʹžže vueiʹtet mieʹrreed še jeeʹres tuåimid, kook koʹlle õhttsažtâʹvvjânnmlaž sääʹmǩiõl ämmat/resursskõõskõõzz vuâđđeemhaʹŋǩǩõsse. Šiõttõsvuâđđlaž ââʹntemõõlǥtõssân lij tuâi ooudldem škoouʹlʼjumuš da lââʹssen õõlǥtet sääʹmǩiõl silttõõzz. Haʹŋǩǩõʹsse ooʒʒât vuõssʼsââʹjest persoon, ǩeäʹst lij jieʹnnǩiõllân sääʹmǩiõll leʹbe vaʹstteei ǩiõllsilttõs. Tuäivvap ooccjest suåppi sääʹmǩiõl škoouʹlʹjumuužž (õllškooul/universitett), toobdâlm vaʹstteei tuâjain da õhttsažkååʹdd da -ǩiõli tobddmõõžž. Lââʹssen tuäivvap ämmatlaž silttumuužž, õhttsažtuâjjooddid, sääʹmǩiõl ǩeʹrjjlaž silttõõzz di ooddid tuejjeed tuâi jiõččtuåimmsânji da täävtõsvuõđlânji. Õhttsažtâʹvvjânnmlaž sääʹmǩiõl ämmat/resursskõõskõõzz tuâjjǩiõl liâ sääʹmǩiõll di lääʹddǩiõll da ruõcc/taarrǩiõll. Kõõskõõzz tuâjjan lij õõutsââʹjest sääʹmteeʹǧǧivuiʹm õhttsažtâʹvvjânnmlaž ǩiõllõhttsažtuâi ravvumuš da ooudâsviikkmõš, sääʹmǩiõl ravvumuš da ooudâsviikkmõš nuʹtt, što täʹst peäggtum ǩiõlljoouk persoonʹnallšem taarb, ǩiõlltuâi da resuurss vääʹldet lokku, da nuʹtt še sääʹmǩiõl jeälltumuš da staanumuš puõʹttiääiʹjest. Ǩiõlltuâjjlaž lij tuâjjkõskkvuõđâst Lääʹddjânnam sääʹmtegga da päʹlǩǩmõš meäʹrrââtt sääʹmteeʹǧǧ päʹlǩǩriâššâm õõlǥtemtääʹzz V/II - IV/IV mieʹldd (vuâđđpäʹlǩǩ lij 2 051,23 - 2 391,60 euʹrred/mp). Vuâđđpääʹlǩ lââʹssen määuʹset 24 %:tt sääʹmvuuʹđ lââʹss da tuâjjtobddmõõžž mieʹldd vuâđđâʹvve äʹšštobddâmlââʹzz. </p>
<p>Tuåimmpäiʹǩǩ sâjjdââʹtt koʹst-ne Sääʹmteeʹǧǧ tuåimmpaaiʹǩin leʹbe koʹst-ne suåppmõõžž mieʹldd. Ooccmõõžž mieʹlddõõzzineez âʹlǧǧe tuåimted Lääʹddjânnam sääʹmteeʹǧǧ piizarkådda 17.5.2012 čiâss 16.00 mõõneeʹst addrõõzzin: Sajos, 99870 Aanar. Lââʹssteâđaid tuâjast oudde projektjååʹđteei Marko Marjomaa teʹl 050 438 2484 da ǩiõllstaanpiisar Siiri Jomppanen teʹl 050 493 9018. Sääʹmteeʹǧǧ tuåimmjumuʹšše vuäitt tobdstõõttâd neʹttaddrõõzzâst www.samediggi.fi. Aanrest 2.5.2013 </p>
<p>Sääʹmteʹǧǧ</p>
</body></document>
