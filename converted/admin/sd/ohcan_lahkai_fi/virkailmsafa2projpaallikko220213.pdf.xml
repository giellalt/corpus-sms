<document xml:lang="sms" id="no_id"><header><title>Ha ́ŋǩǩõõzz praksiizz čõõđtem diõtt sää ́mte ́ǧǧ ååcc mie ́rräiggsaž projektšuurmõõzz</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2013</year><wordcount>263</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2043&amp;Itemid=10</origFileName><parallel_text xml:lang="fin" location="virkailmsafa2projpaallikko220213.pdf"/><parallel_text xml:lang="sme" location="virkailmsafa2projpaallikko220213.pdf"/><parallel_text xml:lang="smn" location="virkailmsafa2projpaallikko220213.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p>Sääʹm parlamentaarlaž suåvtõs (Lääʹddjânnam, Taarr da Ruõcc sääʹmteeʹǧǧ õhttsažtuâjjorgan) alttad 1.1.2013 õhttsažtâʹvvjânnmlaž sääʹmǩiõl ämmat- da resursskõõskõõzz vuâđđeemhaʹŋǩǩõʹsse, kååʹtt poott 30.6.2014. Haʹŋǩǩõõzz väʹlddteäǧǧteei lij EU:n Interreg IV A Nord Sääʹmjânnam.</p>
<p>Haʹŋǩǩõõzz praksiizz čõõđtem diõtt sääʹmteʹǧǧ ååcc</p>
<p>mieʹrräiggsaž projektšuurmõõzz </p>
<p>Tuâjj älgg 2.4.2013 da peštt 30.6.2014 räjja. Projektšuurmõs jååʹđat projeekt di vaʹsttad projeekt čõõđtumuužžâst da koordinâʹsttmõõžžâst. Tuõjju kooll plaaneed ǩiõllkõõskõõzz strategiijaid da</p>
<p>organisaatiaid di viikkâd tuåimmjumuš nuʹtt, što tõʹst sâdd põõšši. Projektšuurmõʹsse vueiʹtet mieʹrreed še jeeʹres tuåimid, kook koʹlle õhttsažtâʹvvjânnmlaž sääʹmǩiõl ämmat- da resursskõõskõõzz vuâđđeemhaʹŋǩǩõʹsse.</p>
<p>Šiõttõsvuâđđlaž ââʹntemõõlǥtõssân lij tuâi oudldem škoouʹlʼjumuš (sääʹmteeʹǧǧest uʹvddum asetõs 1727/1995) da lââʹssen õõlǥtet sääʹmǩiõl silttõõzz. Tuâi oʹnnstemnallšen håiddmõõžž veäʹkkat</p>
<p>viikkâd ooudâs ââʹnteei õllškooultuʹtǩǩõs, toobdâlm väʹǯǯlõs vaaldšemvuâlaž tuâjain, jååʹđtumuužžâst da tâʹvvjânnmlaž õhttsažtuâjast, šiõǥǥ vuârrvaikktemoodd di riʹjttjeei taarr- /ruõccǩiõl da šiõǥǥ lääʹddǩiõl silttõõzz.</p>
<p>Sámi Giellagáldun, Saaʹmi ǩiõllkaʹlddi tuâjjǩiõl liâ sääʹmǩiõll di lääʹddǩiõll da ruõcc/taarrǩiõll. Kõõskõõzz tuâjjan lij õõutsââʹjest sääʹmteeʹǧǧivuiʹm õhttsažtâʹvvjânnmlaž</p>
<p>ǩiõllõhttsažtuâi ravvumuš da ooudâsviikkmõš nuʹtt, što täʹst peäggtum ǩiõlljoouki oʹdinaknallšem taarb, ǩiõlltuâi da resuurss vääʹldet lokku, da tõõzz kooll še puõʹttiääiʹjest sääʹmǩiõl jeälltumuš da</p>
<p>staanumuš. Giellagáldun, Ǩiõllkaʹlddi tuâjjan lij jeeʹrbi mieʹldd ǩiõllhuõll, ǩiõl õõudâsviikkmõš, terminologiituâjj, ǩiõl normmumuš da teâđtumuš.</p>
<p>Projektšuurmõõzz tuåimmpäiʹǩǩ lij sääʹmkultturkõõskõs Sajoozzâst Aanar ceerkavsiidâst da son lij tuâjjkõskkvuõđâst Lääʹddjânnam sääʹmtegga. Päʹlǩǩmõš meäʹrrââtt Lääʹddjânnam sääʹmteeʹǧǧ päʹlǩǩriâššâm õõlǥtemtääʹzz IV da tõʹst III-II tääʹzz mieʹldd (vuâđđpäʹlǩǩ lij 2448,54 – 2505,49 euʹrred/mp). Vuâđđpääʹlǩ lââʹssen määuʹset 24 %:tt sääʹmvuuʹd lââʹss da tuâjjtobddmõõžž mieʹldd meäʹrrõõtti toobdâlmlââʹzz.</p>
<p>Ooccmõõžž mieʹlddõõzzineez âʹlǧǧe tuåimted Lääʹddjânnam sääʹmteeʹǧǧ piizarkådda 12.3.2013 čiâss 16.00 mõõneeʹst addrõõzzin: Sajos, 99870 Aanar. Lââʹssteâđaid tuâjast oudd ǩiõllaaʹššipiizar Anne-Maria Magga 010 839 3119 da ǩiõllstaanpiizar Siiri Jomppanen teʹl 050 493 9018. Sääʹmteeʹǧǧ tuåimmjumuʹšše vuäitt tobdstõõttâd neʹttaddrõõzzâst www.samediggi.fi. </p>
<p>Aanrest 25.2.2013      Sääʹmteʹǧǧ </p>
</body></document>