<document xml:lang="sms" id="no_id">
  <header>
    <title>Vueʹddin njõđđum vuäʹddčuʹǩǩ looʹǩǩin, vuäʹddtiskk da säähharneʹcc</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2011</year>
    <wordcount>215</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1708&amp;Itemid=10</origFileName>
    <parallel_text xml:lang="fin" location="gielladahku_duodji_matleena_fofonoff_2011.pdf"/>
    <parallel_text xml:lang="sme" location="gielladahku_duodji_matleena_fofonoff_2011.pdf"/>
    <parallel_text xml:lang="smn" location="gielladahku_duodji_matleena_fofonoff_2011.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">ueddinnjõđđumVuäddčuǩǩlooǩǩinVuäddtiSkkdaSäähharnecc</em> </p>
    <p xml:lang="fin"><em type="bold">matleena FoFonoFF</em> </p>
    <p>Vueʹddid kââʹccet määddast, ko taal lij suddâm da tõid vuäitt kâʹcced mõŋŋu čõõuč räjja. Mâŋŋa njââʹllääiʹjest vueʹdd jiâ leäkku nuʹtt pueʹr ko njââʹlläiʹǧǧen. Pääʹres vueʹddi kâʹccem äiʹǧǧ  lij,  teʹl  ko  olžvueiʹvv  lij  lieʹđeei.  Vueʹddi  puʹtstumuš  lij  šiõǥǥ  da  aʹlǩǩes  tuejjeed  juʹn mieʹccest,  tõt  lij  njââʹllääiʹj  ouddõs  da  <span type="quote">“luâtt  veäʹǩǩad”</span>  puʹtstemtuâjast.  Vueʹddid  vuäitak laannjâd še mieʹccest valmmša, jõs lij âsttäiʹǧǧ. Tuâjjneävvan feʹrttje leeʹd mieʹldd, kueʹǩǩ, neiʹbb,  täʹhtt  leʹbe  čuäʹrvv.  Čueʹrvest  vuäitt  tuejjeed  määŋgnallšem  tuâjjneävvaid.  Puõccu čueʹrv  jiâ  leäkku  seämmanallšem,  tõid  vuäitt  jueʹǩǩed  puõcci  sooǥǥ  mieʹldd.  Čâʹlmmsõs ǩiõtt-tuejjlaž  vuäinn  juʹn  čueʹrvest,  måkam  čuäʹrvv  kõõskast  leʹbe  njiõccjõstääuʹtest  raajât vääžnai ääʹrbvuâlaž tuâjjneävvaid. Õhtt ääʹrbvuâlaž tuâjj lij vuäʹddtuâjj, koozz âʹlǧǧe leeʹd jiijjâs  i  tuâjjneävv.  Puõccu  njiccjõstähtta  liâ  pokkum  valmmša  vueʹddi  âssasvuõđ  mieʹldd uʹcc jeeʹres šoora rääiǥa. Näkam tuâjjneävvain lij aʹlǩǩes puʹtsted õiʹdde kõccum vueʹddid. Njiccjõstääuʹtest  raajât  veâl  vuäʹrid,  vueʹddi  njââʹđđem  diõtt.  Puʹtstum  vueʹdd,  kook  liâ šnåppuum uʹcc snåppen da  koškkuum, tõid vuäitak ruõkkâd äitta.</p>
    <p>Vuäʹddtuâi tuâjjpoodd da jeeʹres tuâjjkõõski äiʹǧǧen vueʹddi diõtt âlgg leeʹd ǩieʹmnest valmmša liõgguum čääʹcc. Liõgguum čääʹʒʒest åårrai soojjlõs obbvueʹddid vuäitak tuâjjkõõski mieʹldd laannjâd da tuâi täävvmõš oʹnnast pueʹrmõšân soojjlõs vueʹddivuiʹm. Uʹcc neeibaž  lij  šiõǥǥ  veäʹǩǩ  vueʹddi  laannjâm  poodd.  Obbvueʹdd  laannjmõš  tuejjeed  nuʹtt,  što  vuäʹdd laanjât pieʹljivuiʹm kueiʹtt årra. Vuäʹddtuâi vuäitt ââʹnned pärkkčääʹʒʒest eeuʹn vuäʒʒam diõtt da looppâst tuâjj pååusat ooljin. (Teʹkstt Matleena Fofonoff)</p>
  </body>
</document>
