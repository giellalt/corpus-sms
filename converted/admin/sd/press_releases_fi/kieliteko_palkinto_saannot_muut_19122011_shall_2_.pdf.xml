<document xml:lang="sms" id="no_id"><header><title>Sää ́m ǩiõlltuâjj –ciist šeâttmõõžž</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2011</year><wordcount>235</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1910&amp;Itemid=10</origFileName><parallel_text xml:lang="fin" location="kieliteko_palkinto_saannot_muut_19122011_shall_2_.pdf"/><parallel_text xml:lang="sme" location="kieliteko_palkinto_saannot_muut_19122011_shall_2_.pdf"/><parallel_text xml:lang="smn" location="kieliteko_palkinto_saannot_muut_19122011_shall_2_.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p><em type="bold">Sääʹm ǩiõlltuâjj –ciist šeâttmõõžž </em>1 § </p>
<p>Cistt</p>
<p>Ciist nõmm lij Sääʹm ǩiõlltuâjj cistt</p>
<p>Ciist lij vuâđđääm Lääʹddjânnam sääʹmteʹǧǧ. 2 §</p>
<p>Ciist vuâđđjuurd</p>
<p>Sääʹm ǩiõlltuâi ciist jurddân lij uʹvdded tobdstõõzz sääʹmǩiõllsaž kääzzkõõzzi da sääʹmǩiõl staattuuzz ooudâsviikkmõššân tuejjuum oʹnnstem tuâjast Lääʹddjânnmest. Sääʹmǩiõlin juuʹrdet tâʹvv-, aanar- da nuõrttsääʹmǩiõlid. Ciist jurddân lij smeʹllkâʹtted ciist vuäǯǯai lââʹzzted, veâl ânnʼjõõžžâst sääʹmǩiõl ouʹdde tuejjuum tuâi da smeʹllkâʹtted pukid veʹrǧǧneeʹǩǩid pueʹreed sääʹmǩiõl staattuuzz. 3 §</p>
<p>Ciist vuäǯǯai vaʹlljumuš</p>
<p>Sääʹm ǩiõlltuâjj –ciist meâtt sääʹm ǩiõllsuåvtõs. Tuʹmmstõõǥǥâst ij vueiʹt läittad. 4 §</p>
<p>Cistt</p>
<p>Sääʹm ǩiõlltuâi cistt lij čeäppõscistt, koʹst âlgg pelkkâd da kååʹtt âlgg sueiʹmkrâʹstted sääʹmǩiõl da kulttuur reeʹǧǧesvuõđ da määŋgnallšemvuõđ. Cistt vaajtââvv juõʹǩǩ nuuʹbb eeʹjj da tõn tuejjumuužžâst vaʹsttad Sámi Duodji rõ:zz vaʹlljeem sääʹmčeäppneǩ leʹbe –ǩiõtt-tuâjjlaž. 5 §</p>
<p>Ciist miõttmõš</p>
<p>Ciist vuäǯǯai vueiʹtte eʹtǩǩeed sääʹm ǩiõllsuåvtõõzz vuässla da vääʹrrvuässla ǩiõllsuåvtõõzz såbbrest. Cistt miõđtet juõʹǩǩ nuuʹbb eeʹjj sääʹm ǩiõllsuåvtõõzz tuʹmmjem ääiʹjpoddân. Cistt miõđtet vuõss-sââʹjest veʹrǧǧneeʹǩǩid da õhttsažkooʹddid da spesialvuâđđjurddjin privatpersoonid. Ciist vuäǯǯai vaʹlljumuš âlgg leeʹd tuejjuum ǩeʹrjjlânji da vuâđđeed sääʹmǩiõlle da lääʹddǩiõʹlle. Ciist ij vueiʹt miõđted čuuʹt täujja seämma kruuʹǧǧe spesialvuâđđjurddjitää. 6 §</p>
<p>Ciist vuäǯǯai õõlǥtumuužž</p>
<p>Cistt ooudald vuäǧǧai juäʹtǩǩed tuâi sääʹmǩiõl staattuuzz kaggäm pirr da sääʹmǩiõllsaž kääzzkõõzzi pueʹreem ouʹdde. Ciist vuäǯǯjest lij vuõiggâdvuõtt äuʹǩǩeed ciist da tõn vuâđđumuužžid jiijjâz sakkumuužžstes. 7 §</p>
<p>Šeâttmõõžži muttʹtumuš</p>
<p>Täid šeâttmõõžžid vueiʹtet muttʼted sääʹmteeʹǧǧ halltõõzzâst</p>
<p>Šeâttmõõžž liâ primmum sääʹmteeʹǧǧ halltõõzz såbbrest 25.5.2010. Muttâz liâ primmum sh. såbbrest 19.12.2011. Täk šeâttmõõžž liâ tuejjuum seämmasiisklânji tâʹvvsäämas, nuõrttsäämas da aanarsäämas di lääddas.</p>
</body></document>
