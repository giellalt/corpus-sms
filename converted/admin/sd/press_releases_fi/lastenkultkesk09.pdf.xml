<document xml:lang="sms" id="no_id"><header><title>Saa ́mi päärnaikulttuurkõõskõs bie ́ǩǩen sää ́mjânnam päärnaikulttuursääi ́m alttii ođđ viiđee ́ǩǩpââi!</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2009</year><wordcount>221</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1009&amp;Itemid=10</origFileName><parallel_text xml:lang="fin" location="lastenkultkesk09.pdf"/><parallel_text xml:lang="sme" location="lastenkultkesk09.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="vep">SAAʹMI PÄÄRNAIKULTTUURKÕÕSKÕS BIEʹǨǨEN</p>
<p xml:lang="vep">SÄÄʹMJÂNNAM</p>
<p xml:lang="vep">PÄÄRNAIKULTTUURSÄÄIʹM</p>
<p xml:lang="vep">ALTTII OĐĐ VIIĐEEʹǨǨPÂÂI!</p>
<p>Priddiǩläämpa lij päärnaikulttuurkõõskõõzz säiʹmm, koonn jurddân lij ooudâsviikkâd päärnai da nuõri čeäppõs- da kulttuurkääzzkõõzzid obb väʹlddkååʹddest tueʹrjjeeʹl juʹn åårrai päärnaikulttuurkõõskõõzzi tuåimmjumuužž da ooudâsviikkâd ooudbeäʹlnn peäggtum kääzzkõõzzi šõddmõõžž tok, koʹst tõk jiâ veâl leäkku. Juõʹǩǩain Priddiǩläämpa-sääiʹm vuässlast lij jiiʹjjes čeäppõsvoudda kuulli ooudâsviikkâmvuʹvdd päärnaikulttuur ǩeeʹddest. Priddiǩläämpa päärnaikulttuurtuåimmjumuš lij veiddnam eeʹjji äiʹǧǧen äʹrbbvuõđ kulttuursektooʹrest bieʹǩǩen veiddjab čeäppõs- da kulttuuršõddmõõžž, tiõrvâsvuõđ da pueʹrrjieʹllem kuõskki tuâi. Viiđeeʹjj tuåimmpâjja 2009-2013 Sääʹmjânnam kulttuursäimma koʹlle Kemi, Kemijääuʹr, Ruäʹvnjaarǥ da Tornio gåårad, Ranua kåʹdd di Sääʹmteʹǧǧ, kååʹtt tuåimmai Enontekiö, Aanar, Suäʹđjel da Uccjooǥǥ kooʹddi vuuʹdest. Saaʹmi päärnaikulttuurkõõskõõzz tuåimmjumuužž teäʹggte Mättʼtõsministeria, sääʹmvuuʹd kååʹdd (Enontekiö, Uccjokk, Suäʹđjel da Aanar) da Sääʹmteʹǧǧ. Sääiʹm vuässlai Budjeeʹttin Mättʼtõsministeria teäʹǧǧveäʹǩǩvuõđ vuässõs vuäitt leeʹd jäänmõsân pieʹll da vuässlai jiõččteäggtemvuässõs seämmanalla uuʹccmõsân pieʹll. Teäggtemtuʹmmstõõǥǥ tueʹjjeet piirieʹjji. Saaʹmi päärnaikulttuurkõõskõs juätkk sääʹmpäärnai- da nuõri ǩiõl da kulttuur tueʹrjjumuužž tuåimmjem tuâjjpõõrti, teemmpeeiʹvi da čeäʹppvuõđpeeiʹvi pääiʹǩ. Čeäppõsvuʹvddlânji tueʹrjjeet eärben sääʹm kulttuur di räiddkaʹrtte da mediašõddmõʹšše kuõskki tuåimmjumuužžid. Njuhččmään lij mõõnnâm da jåttam sääʹm päärnaikulttuurkõõskõõzz da škoouli di peiʹvvpõõrti õhttsaž plaani noorrmõõžž tuåimmjemekka 2009. Ǩiiđ äiʹǧǧen juâkkmõʹšše valmštet škoouli mediašõddeem taarbid rajjum DVD-ååʹbleǩnallšem mättʹtemaaunâspaʹǩat Kuulli! da vuõssmõs Lääʹddjânnmest säämas čõõđtum räiddkaaʹrtipirstem vueʹppes Smávva oahpis ráiddogovaid sárgumii. Eeʹjj 2009 Priddiǩläämpatuåimmjumuužžâst puäʹđet väʹldded lokku Päärnai vuõiggâdvuõđi pääʹzneǩeeʹǩǩ. Jooʹtti eeʹjj ââʹnet YK Päärnai vuõiggâdvuõđi suåppmõõžž 20- eeʹjjprääʹzneǩeeʹǩǩ. Lââʹssteâđaid: Tuejjumuužžvuäʹpsteei Petra B. Magga Teʹlf. 010 8393110 040 7325503 petra.magga@samediggi.fi </p>
</body></document>
