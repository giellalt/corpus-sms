<document xml:lang="sms" id="no_id"><header><title>Sää´mnuõri musiikk puätt Ruä ́vnja ́rǧǧe</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2010</year><wordcount>365</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1223&amp;Itemid=10</origFileName><parallel_text xml:lang="fin" location="lehdistotiedote_31032010.pdf"/><parallel_text xml:lang="sme" location="aviisadiedahus_31032010.pdf"/><parallel_text xml:lang="smn" location="lostamediatiadattas_31032010.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="mrj"><em type="bold">30.03.2010 </em></p>
<p xml:lang="fra"><em type="bold">LEHDISTÖTIEDOTE </em></p>
<p xml:lang="fin">Koulutus- ja oppimateriaalitoimisto/</p>
<p xml:lang="sme">Skuvlen- ja oahppamateriáladoaimmahat/</p>
<p xml:lang="smn">Škovlim-já oppâmateriaaltoimâttah/</p>
<p>Škooultõs- da vuäʹpstemaaunâskoontâr/</p>
<p xml:lang="eng">Office on Education and Instruction Material Lehtolantie 1</p>
<p xml:lang="est">Tel. +358 (0)10 839 3100</p>
<p>Sääʹmnuõri musiikk puätt Ruäʹvnjaʹrǧǧe - pâʹjjel 300 nuõrrâd sääʹmnuõri čeäʹppvuõđpeivva Ruäʹvnjaarǥ gåårad nuõripäiʹǩǩ Mondellast lääulet, juõikkjet da musiikkâʹstted tâʹvv-, aanar- da nuõrttsääʹm ǩiõlin mâŋŋa eeʹjjpeeiʹvi.</p>
<p>Sääʹmnuõri čeäʹppvuõđpeiʹvv (Sámenuoraid dáiddadáhpáhus) nåårr pâʹjjel 300 sääʹmnuõrrâd Ruäʹvnjaʹrǧǧe njuhččmannu 7.-8. peeiʹv Čeäʹppvuõđpeiʹvv riâžžât ååʹn vuõssmõs vuâra sääʹmvuuʹd åålǥbeäʹlnn. Čeäʹppvuõđpeiʹvv. haaʹleeš riâššâd Ruäʹvnjaarǥâst, ko gåårdest liâ eža jiânnai sääʹmnuõr, kook jiâ leäkku ääiʹjab vuässõõttâm čeäʹppvuõđpeivva da occnjaž mieʹrr sääʹmnuõrin lij vuäǯǯam sääʹmǩiõl mättʼtõõzz škooulâst. Sääʹmnuõri čeäʹppvuõđpeeiʹvid liâ riâššâm juʹn 1970-lååǥǥast ääʹljeeʹl Väʹlddriâšši sääʹmteʹǧǧ haaʹlad, što čeäʹppvuõđpeiʹvv lij vuäittmõõžži mieʹldd mäŋggsi sääʹmnuõri vuällamvuõđâst. Čeäʹppvuõđpeeiʹv jurddân lij äjšmâʹtted sääʹmǩiõl mättʼtõõttmõʹšše. Čeäʹppvuõđpeiʹvv tuärjjad nuõri čeäppõs-staarjõõzzid da sääʹmǩiõl âânnmõõžž. Määŋgas tobddum čeäppneeʹǩǩ liâ vuäǯǯam vuõssmõs voddõõttâmtobdstõõttmõõžžes čeäʹppvuõđpeeiʹvi mieʹldd. Čeäʹppvuõđpeiʹvv lij oʹdinakai juõʹǩǩekksaž sääʹmǩiõllsaž nuõripodd Lääʹddjânnmest. Teemmân musiikk Sääʹmnuõri čeäʹppvuõđpeeiʹvin teemmân lij tän eeʹjj musiikk jeeʹres šlaajeezvuiʹm. Čeäʹppvuõđpeivva liâ iʹlmmtõõttâm 22 musiikk voddõõttjed leʹbe âʹrttled, koin liâ õhttseʹžže 150 ǩeâšttõõttmõʹšše vuässõõttjed. Čuäjtõõzz eeʹttkâstte tâʹvv-, aanar- da nuõrttsääʹm ǩiõlid. Nuõr puäʹtte čeäʹppvuõđpeivva sõrgg juõʹǩǩ sääʹmvuuʹd škooulin. Ruäʹvnjaarǥâst mieʹldd liâ iʹlmmtõõttâm kolmm äʹrttel/voddõõtti. Čeäʹppvuõđpeivva riâžžât buss jååʹđtumuužž juõʹǩǩ åʹrnn sääʹmvuuʹdin. Čeäʹppvuõđpeiʹvv älgg seärad njuhččmannu 7. peeiʹv Nivavaara vueʹllškooul škooulâst čiâss 18.30 Kiiruna Sääʹm Teaʹtter čuäjtõõzzin Ovtta guovvamánoija (Õhttân täʹlvvmannu innân). Jeäʹǩǩääž juätkkai nuõripäiʹkk Mondellast čiâss 20.30 riõššum säämas rokkmusiikk mieʹlddsaž SomBy konseertin. SomBy lij tobddum slääʹves diõtt Lääʹddjânnam lââʹssen Taarrâst da Ruõccâst. Mõõnni čõõuč sij puʹhtte eurooplaž minoritettäʹrttli laaulǩeâšttõõttmõõžžâst Liet internationaalsaž ciist Lääʹddjânnma. SomBy äävad Ruäʹvnjaarǥ čeäʹppvuõđpeeiʹv debyyttialbumes <em type="italic">Álas eana </em>(päälljas mädd) čõõđtempoodd. Čeäʹppvuõđpeeiʹv äiʹǧǧen vuäitt tobdstõõttâd sääʹm musiiʹǩǩe, ǩeʹrjjvuõʹtte da ǩiõtt-tuâjaid. Saaʹmi ǩiõtt-tuâjjlai seäʹrvv Sámi Duodji ry vuässââtt čuäjtõõđeeʹl da kaaupšeeʹl ouddseez. Sääʹmnuõri čeäʹppvuõđpeiʹvv kooll väʹlddkååddlaž Nuõri kulttuur čeäʹppvuõđpeivva, koon jeät riâššu täʹn eeʹjj. Mättʹtõsministeria teäggat sääʹmnuõri čeäʹppvuõđpeeiʹv še tän ǩiiđ. Čeäʹppvuõđpeeiʹv reäʹšše Sääʹmteʹǧǧ, Saaʹmi päärnaikulttuurkõõskõs, Ruäʹvnjaarǥ gåårad da Ruäʹvnjaarǥ sääʹmseäʹrvv Mii ry. <em type="bold">30.03.2010 </em></p>
<p xml:lang="fra"><em type="bold">LEHDISTÖTIEDOTE </em>2 (2) </p>
<p>Čeäʹppvuõđpeiʹvv lij hääʹsǩes da eunnsaž sääʹmnuõri prääʹzneǩ, ko määccǩivuiʹm raakktõõttâm sääʹmnuõr puäʹtte Ruäʹvnjaarǥ uuʹlecpirrõõzz hiârvted! Pukid čeäʹppvuõđpeiʹvv pooddid lij määusteʹmes piâssmõš. <em type="bold">Lââʹssteâđaid: </em>Kaisa Tapiola kaisa.tapiola(at)samediggi.fi teʹlf. 010 839 3132, 050 435 0177 www.samediggi.fi http://www.samiteahter.org/ www.tuuparecords.fi http://www.myspace.com/sombyfinland http://www.rovaniemi.fi/suomeksi/Palveluhakemisto/Nuoret/Nuorisotilat.iw3 <em type="bold">Õhttõssân: </em>Sääʹmnuõri čeäʹppvuõđpeeiʹv plakaatt, koon lij plaannâm nuõrttsäʹmmlaž čeäppõsmättʼtõõtti Tanja Sanila Čeäʹppvuõđpeeiʹv takai programm da čuäjtõõttâmriâššmõš. </p>
</body></document>
