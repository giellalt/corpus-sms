<document xml:lang="sms" id="no_id">
  <header>
    <title>Sää´mnuõri musiikk puätt Ruä ́vnja ́rǧǧe</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2010</year>
    <wordcount>365</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1223&amp;Itemid=10</origFileName>
    <parallel_text xml:lang="fin" location="lehdistotiedote_31032010.pdf"/>
    <parallel_text xml:lang="sme" location="aviisadiedahus_31032010.pdf"/>
    <parallel_text xml:lang="smn" location="lostamediatiadattas_31032010.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="koi">   <em type="bold">30.03.2010 </em></p>
    <p xml:lang="nob">
      <em type="bold"> LEHDISTÖTIEDOTE </em>
    </p>
    <p>Sääʹmnuõri musiikk puätt Ruäʹvnjaʹrǧǧe   - pâʹjjel 300 nuõrrâd sääʹmnuõri čeäʹppvuõđpeivva</p>
    <p>Ruäʹvnjaarǥ  gåårad  nuõripäiʹǩǩ  Mondellast  lääulet,  juõikkjet  da  musiikkâʹstted  tâʹvv-,  aanar-  da nuõrttsääʹm ǩiõlin mâŋŋa eeʹjjpeeiʹvi. Sääʹmnuõri čeäʹppvuõđpeiʹvv (Sámenuoraid dáiddadáhpáhus)  nåårr  pâʹjjel  300  sääʹmnuõrrâd  Ruäʹvnjaʹrǧǧe  njuhččmannu  7.-8.  peeiʹv Čeäʹppvuõđpeiʹvv  riâžžât  ååʹn  vuõssmõs  vuâra  sääʹmvuuʹd  åålǥbeäʹlnn.  Čeäʹppvuõđpeiʹvv. haaʹleeš  riâššâd  Ruäʹvnjaarǥâst,  ko  gåårdest  liâ  eža  jiânnai  sääʹmnuõr,  kook  jiâ  leäkku  ääiʹjab vuässõõttâm  čeäʹppvuõđpeivva  da  occnjaž  mieʹrr  sääʹmnuõrin  lij  vuäǯǯam  sääʹmǩiõl  mättʼtõõzz škooulâst. Sääʹmnuõri čeäʹppvuõđpeeiʹvid liâ riâššâm juʹn 1970-lååǥǥast ääʹljeeʹl</p>
    <p>Väʹlddriâšši  sääʹmteʹǧǧ  haaʹlad,  što  čeäʹppvuõđpeiʹvv  lij  vuäittmõõžži  mieʹldd  mäŋggsi sääʹmnuõri  vuällamvuõđâst.  Čeäʹppvuõđpeeiʹv  jurddân  lij  äjšmâʹtted  sääʹmǩiõl  mättʼtõõttmõʹšše. Čeäʹppvuõđpeiʹvv tuärjjad nuõri čeäppõs-staarjõõzzid da sääʹmǩiõl  âânnmõõžž. Määŋgas tobddum čeäppneeʹǩǩ  liâ  vuäǯǯam  vuõssmõs  voddõõttâmtobdstõõttmõõžžes    čeäʹppvuõđpeeiʹvi  mieʹldd.  Čeäʹppvuõđpeiʹvv lij oʹdinakai juõʹǩǩekksaž sääʹmǩiõllsaž nuõripodd Lääʹddjânnmest.</p>
    <p>Teemmân musiikk</p>
    <p>Sääʹmnuõri  čeäʹppvuõđpeeiʹvin  teemmân  lij  tän  eeʹjj  musiikk  jeeʹres  šlaajeezvuiʹm. Čeäʹppvuõđpeivva  liâ  iʹlmmtõõttâm 22  musiikk voddõõttjed  leʹbe âʹrttled, koin  liâ õhttseʹžže 150 ǩeâšttõõttmõʹšše  vuässõõttjed.  Čuäjtõõzz  eeʹttkâstte  tâʹvv-,  aanar-  da  nuõrttsääʹm  ǩiõlid.  Nuõr puäʹtte  čeäʹppvuõđpeivva  sõrgg  juõʹǩǩ  sääʹmvuuʹd  škooulin.  Ruäʹvnjaarǥâst  mieʹldd  liâ iʹlmmtõõttâm  kolmm  äʹrttel/voddõõtti.  Čeäʹppvuõđpeivva  riâžžât  buss  jååʹđtumuužž  juõʹǩǩ  åʹrnn sääʹmvuuʹdin.</p>
    <p>Čeäʹppvuõđpeiʹvv älgg seärad njuhččmannu 7. peeiʹv Nivavaara vueʹllškooul škooulâst čiâss 18.30 Kiiruna  Sääʹm  Teaʹtter  čuäjtõõzzin    Ovtta  guovvamánoija  (Õhttân  täʹlvvmannu  innân).  Jeäʹǩǩääž juätkkai  nuõripäiʹkk  Mondellast  čiâss  20.30  riõššum  säämas  rokkmusiikk  mieʹlddsaž  SomBy konseertin. SomBy lij tobddum slääʹves diõtt Lääʹddjânnam lââʹssen Taarrâst da Ruõccâst. Mõõnni čõõuč  sij  puʹhtte  eurooplaž  minoritettäʹrttli  laaulǩeâšttõõttmõõžžâst    Liet  internationaalsaž  ciist Lääʹddjânnma.   SomBy äävad Ruäʹvnjaarǥ  čeäʹppvuõđpeeiʹv  debyyttialbumes  <em type="italic">Álas eana</em> (päälljas mädd) čõõđtempoodd.  </p>
    <p>Čeäʹppvuõđpeeiʹv  äiʹǧǧen  vuäitt  tobdstõõttâd    sääʹm  musiiʹǩǩe,  ǩeʹrjjvuõʹtte  da  ǩiõtt-tuâjaid. Saaʹmi ǩiõtt-tuâjjlai seäʹrvv Sámi Duodji ry vuässââtt čuäjtõõđeeʹl da kaaupšeeʹl ouddseez.</p>
    <p>Sääʹmnuõri  čeäʹppvuõđpeiʹvv  kooll  väʹlddkååddlaž  Nuõri  kulttuur  čeäʹppvuõđpeivva,  koon  jeät riâššu  täʹn  eeʹjj.    Mättʹtõsministeria  teäggat  sääʹmnuõri  čeäʹppvuõđpeeiʹv  še  tän  ǩiiđ. Čeäʹppvuõđpeeiʹv  reäʹšše  Sääʹmteʹǧǧ,  Saaʹmi  päärnaikulttuurkõõskõs,  Ruäʹvnjaarǥ  gåårad  da Ruäʹvnjaarǥ sääʹmseäʹrvv Mii ry.</p>
    <p xml:lang="fin">Koulutus- ja oppimateriaalitoimisto/ Skuvlen- ja oahppamateriáladoaimmahat/  Škovlim-já oppâmateriaaltoimâttah/ Škooultõs- da vuäʹpstemaaunâskoontâr/ Office on Education and Instruction Material</p>
    <p xml:lang="sma">Lehtolantie 1 Tel.  +358 (0)10 839 3100</p>
    <p xml:lang="nob">
      <em type="bold">30.03.2010  LEHDISTÖTIEDOTE </em>
    </p>
    <p>2 (2) Čeäʹppvuõđpeiʹvv  lij  hääʹsǩes  da  eunnsaž  sääʹmnuõri  prääʹzneǩ,  ko  määccǩivuiʹm  raakktõõttâm sääʹmnuõr  puäʹtte  Ruäʹvnjaarǥ  uuʹlecpirrõõzz  hiârvted!  Pukid  čeäʹppvuõđpeiʹvv  pooddid  lij määusteʹmes piâssmõš.</p>
    <p><em type="bold">Lââʹssteâđaid:  </em>Kaisa Tapiola kaisa.tapiola(at)samediggi.fi teʹlf. 010 839 3132, 050 435 0177 </p>
    <p xml:lang="fin">www.samediggi.fi  http://www.samiteahter.org/ www.tuuparecords.fi  http://www.myspace.com/sombyfinland  http://www.rovaniemi.fi/suomeksi/Palveluhakemisto/Nuoret/Nuorisotilat.iw3</p>
    <p>
      <em type="bold">Õhttõssân: </em>
    </p>
    <p>Sääʹmnuõri  čeäʹppvuõđpeeiʹv  plakaatt,  koon  lij  plaannâm  nuõrttsäʹmmlaž  čeäppõsmättʼtõõtti  Tanja Sanila Čeäʹppvuõđpeeiʹv takai programm da čuäjtõõttâmriâššmõš.</p>
  </body>
</document>
