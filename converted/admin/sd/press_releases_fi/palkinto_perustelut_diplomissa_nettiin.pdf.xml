<document xml:lang="sms" id="no_id">
  <header>
    <title>Sää ́mǩiõlltuâjj– ciist vuâđđjurddi</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>unknown</year>
    <wordcount>286</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1415&amp;Itemid=10</origFileName>
    <parallel_text xml:lang="fin" location="palkinto_perustelut_diplomissa_nettiin.pdf"/>
    <parallel_text xml:lang="sme" location="palkinto_perustelut_diplomissa_nettiin.pdf"/>
    <parallel_text xml:lang="smn" location="palkinto_perustelut_diplomissa_nettiin.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Sääʹmǩiõlltuâjj  – ciiSt vuâđđjurddi </em>
    </p>
    <p>Sääʹm  ǩiõlltuâjj  –ciistin  uuʹdet  tobdstõs  Lääʹddjânnam  sääʹmǩiõllsai  kääzzkõõzzi  da sääʹmǩiõl staattuuzz ooudâsviikkâm peäʹlest tuejjuum oʹnnstemnallšem tuâjast.</p>
    <p>Sääʹm  ǩiõllsuåvtõs  lij  såbbrstes  18.11.2010  tuʹmmjam  miõttâd  õõutmiõllsânji  eeʹjj  2010 sääʹm ǩiõlltuâjj –ciist Meäcchalltõʹšše puõʹttinallšem vuâđain:</p>
    <p>Sääʹmǩiõli puõʹttiääiʹj staanumuužž diõtt lij vääžnai, što sääʹmǩiõllsai kääzzkõõzzin tuejjeed luâđlaž, kuõʹstti da põõšši vuäʹss veʹrǧǧneʹǩǩtuåimjumuužžin, kääzzkõõzzin da personkåʹddhaʹŋǩǩumuužžin.  Sääʹmǩiõllsiltteeʹji  personkåʹddhaʹŋǩǩumuužžid  –  piiʹjeeʹl sääʹmǩiõl  silttumuš  veeʹrjhååid  oudldõssân  leʹbe  pueʹrrvuõttân  –  vueiʹtet  pueʹreed mååʹǩǩtõõlǩani  jiijjâsǩiõll-sai  kääzzkõõzzid.  Meäʹcchalltõõzzâst  lij  jååʹttmen  ǩiõrddlõs prosess sääʹmǩiõllsai kääzzkõõzzi ooudâsviikkâm diõtt. Meäʹcchalltõs  lij  tuåimmjam  juurdlânji  sääʹmkulttuur  äʹrbbvuõttʼteâđ  ruõkkâm  diõtt sääʹmǩiõllsai pääiʹǩnõõmi noorrâm- da čõõđtemtuåimmjumuužžineez. Sij čõõđtem čiõlǥtõs Nuõrti-Aanar sääʹmǩiõllsai pääiʹǩnõõmin lij spesialnalla vääžnai nuõrttsääʹm- da aanarsääʹm ǩiõli kulttuursaž luõttu kuulli teâđ seillmuʹšše. Meäʹcchalltõs lij oʹnnstemnallšeʹld čõõđtam sääʹm ǩiõllʼlääʹjj õõlǥtõõzzid da ooudâsviikkâm sääʹmǩiõl staattuuzz säiʹmmsakkuumuužžstes, äʹššlažkääzzkõõzzstes da teâđtemtuåimmjumuužžs-tes.  Saaʹmi  peäʹlest  Meäʹcchalltõõzz  lundui.fi-säiʹmmkääzzkõs  lij jiijjâsnallšem.  Tõʹst  liâ  kaunnâmnalla  äukkas  teâđ  Meäʹcchalltõõzz  kääzzkõõzzin  da tuåimmjumuužžâst. Lââʹssen tõʹst liâ jeeʹres teâđtõõzz di håidd- da ââʹnnemplaan koolmin Lääʹddjânnmest  mainstum  sääʹmǩiõlin:  tâʹvvsääʹm-,  nuõrttsääʹm-  da  aanarsääʹm  ǩiõlin. Uuʹccbõsân  åårrai  sääʹmǩiõli  lokku  välddmõš  Meäʹcchalltõõzz  čõõđtemtuåimmjumuužžâst lij juurdlaž. Veʹrǧǧneǩǩ  kääzzkõõzz  liâ  čõõđtum  čuuʹt  jiânnai  ǩeʹrjjlânji;  Meäʹcchalltõs  tarjjad  näkkmi  äʹššlažkääzzkõõzzi  lââʹssen  še  sääʹmǩiõllsa  kääzzkõõzzid.  Tõt  lij  paʹlǩǩääm vuõssmõsân  veʹrǧǧneʹǩǩen  Lääʹddjännmest,  sääʹmteʹǧǧ  mieʹldd  looǥǥeeʹl,  sääʹmǩiõllsa teâđteei. Jiijjâsǩiõllsa teâđteei palǩǩumuš saaʹmi dommvoudda lij pueʹrääm veâl jäänab tõn sääʹmǩiõllsaid kääʹzzkõõzzid: Meäʹcchalltõs tuåimmai nääiʹt ouddvueʹǩǩen še järrsid veʹrǧǧneǩǩkruugid. Meäʹcchalltõs  lij  tuåimmjam  pukveeʹzz  juurdlânji  sääʹm  ǩiõllʼlääʹjj  čõõđtem  diõtt,  da sääʹmteʹǧǧ tuäivv, što ciist mieʹldd Meäʹcchalltõs ǩiččlââtt pueʹreed veâl jäänab jeärben aanar-  da  nuõrttsääʹmǩiõllsai  kääzzkõõzzeez  tuejjeeʹl  tõin  bieʹǩǩ  Meäʹcchalltõõzz  jeärben  luânddlaž  tuåimmjumuuž.  Sääʹm  ǩiõlltuâjj–ciist  mieʹldd  Meäʹcchalltõõzz  vasttõs  sääʹmǩiõllsai  kääzzkõõzzi  ooudâsviikkmõõžžâst  šâdd,  da  tuäivvap  tõn  puõʹtti tuåimmjumuužžstes  juäʹtǩǩed  juurdlaž  tuåimmjumuužžâs  sääʹmǩiõllsai  kääzzkõõzzi ooudâsviikkâm  diõtt.  Sääʹmteʹǧǧ  tuäivv  ciist  smeʹllkâʹtted  Meäʹcchalltõõzz  juäʹtǩǩed sääʹmǩiõl  staattuuzz  ooudâsviikkmõõžž  õhttsažkååʹddest  da  smeʹllkâʹtted  peäʹlstes  še jeeʹres veʹrǧǧneeʹǩǩid pueʹreed jiijjâz sääʹmǩiõllsaid kääzzkõõzzeez.</p>
  </body>
</document>
