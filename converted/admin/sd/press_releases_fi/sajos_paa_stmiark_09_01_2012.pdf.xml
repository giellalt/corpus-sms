<document xml:lang="sms" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>168</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1721&amp;Itemid=10</origFileName>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Sääʹmkultturkõõskõs Sajos vuäǯǯ pååʹštmiârk </em>
    </p>
    <p>Pååʹštmiârkkeeʹǩǩ 2012 jåttai neellj čõõđtem rääidain ođđeeʹjjmannu 23 peeiʹv. Sääʹmkultturkõõskõs Sajos<em type="bold"> </em>prääznkâʹsttet<em type="bold"> </em>jiijjâs<em type="bold"> </em>uʹccaaʹrǩin.<em type="bold"> </em>Jeeʹres ođđeeʹjjmannu miârk koʹlle Word Desing Capital Helsinki 2012-haʹŋǩǩõʹsse, Helene Schjerfbecki 150-eeʹjjšõddâmpeivva da ääʹrbvuâlaž naʹzvaanpeivva.  </p>
    <p>Vuâđđpirstõs uuʹdi miõrkku ååʹbleeʹǩǩ</p>
    <p>Neellj pååʹštmiârk Sääʹmkulttuur –uʹccaarkâž lij vuäǯǯam jiijjâsnallšem ååʹblǩes Sääʹmkultturkõõskõs Sajos vuâđđpirstõõzzâst<em type="bold">. </em>Täʹbbe Aanrest Juutuajooǥǥ reeddast ääʹveem Sajos šâdd leeʹd Lääʹddjânnam saaʹmi vaaldšem da kulttuur kõõskõs. Tõt šâdd leeʹd noorõõttâmpõrtt, kongresskõõskõs da sååbbarpäiʹǩǩ. </p>
    <p>Sääʹmkulttuur –miârkkarkk lij plaanuum aivv tââʹv viõǥǥin. Aark kärttõs lij sääʹmčeäppneǩ <em type="bold">Merja Aletta Ranttila</em> kärtteemnääʹll. Aark kueʹsttemnalla piijjmõõžžin vaʹsttat sääʹmjânnamneǩ <em type="bold">Markku Virtanen.</em>  </p>
    <p>Põõštõspååʹštmiârkkpõʹmmja tieʹddtum miârkkaark vuâʹđđǩeʹrjjõs mušttʼtad čoouʹd. Kõʹsǩǩe miârk lij sueiʹmkrõsttum nåiddrumbb. Aark ǩeʹrjjõõzz čuäʹjte kolmm sääʹm neezzaneʹmmel. <span type="quote">”Juksahkka suõʹjjad mieʹcsteeʹjid da varjjal ååumpääʹrnid jieʹllemǩeeʹrd ääiʹj”</span>. <span type="quote">”Sarahkka lij neezznid da niõđid vuõzzâst ääʹljeeʹl suõʹjjeei da šõddmõõžž šiõtteei.” .”Uksahkka lij dommeʹmmel, kååʹtt suõʹjjad oummi jälstumužž di jieʹllji, da looʹddi pieʹzzid”</span>.</p>
    <p>Neezzaneʹmmli da nåiddruumb lââʹssen miârkkaʹrǩǩe liâ sueiʹmkrõsttum nåidd, puäʒʒsijdd, puõccu da kuäʹđ. Jiõčč põõštõspååʹštmiârki ååʹbleǩ liâ tuõddrinallšem.</p>
    <p>Sääʹmkulttuur-uʹccaaʹrǩest liâ nellj 1. klaass pååʹštmiârkkad, aark teädldõkmieʹrr lij 300 000 arkkâd.</p>
  </body>
</document>
