<document xml:lang="sms" id="no_id"><header><title/><genre code="admin"/><author><unknown/></author><wordcount>169</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1721&amp;Itemid=10</origFileName><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">Sääʹmkultturkõõskõs Sajos vuäǯǯ pååʹštmiârk </em>Pååʹštmiârkkeeʹǩǩ 2012 jåttai neellj čõõđtem rääidain ođđeeʹjjmannu 23 peeiʹv. Sääʹmkultturkõõskõs Sajos prääznkâʹsttet jiijjâs uʹccaaʹrǩin. Jeeʹres ođđeeʹjjmannu miârk koʹlle Word Desing Capital Helsinki 2012-haʹŋǩǩõʹsse, Helene Schjerfbecki 150-eeʹjjšõddâmpeivva da ääʹrbvuâlaž naʹzvaanpeivva. Vuâđđpirstõs uuʹdi miõrkku ååʹbleeʹǩǩ Neellj pååʹštmiârk Sääʹmkulttuur –uʹccaarkâž lij vuäǯǯam jiijjâsnallšem ååʹblǩes Sääʹmkultturkõõskõs Sajos vuâđđpirstõõzzâst <em type="bold">. </em>Täʹbbe Aanrest Juutuajooǥǥ reeddast ääʹveem Sajos šâdd leeʹd Lääʹddjânnam saaʹmi vaaldšem da kulttuur kõõskõs. Tõt šâdd leeʹd noorõõttâmpõrtt, kongresskõõskõs da sååbbarpäiʹǩǩ. Sääʹmkulttuur –miârkkarkk lij plaanuum aivv tââʹv viõǥǥin. Aark kärttõs lij sääʹmčeäppneǩ <em type="bold">Merja Aletta Ranttila </em>kärtteemnääʹll. Aark kueʹsttemnalla piijjmõõžžin vaʹsttat sääʹmjânnamneǩ <em type="bold">Markku Virtanen. </em>Põõštõspååʹštmiârkkpõʹmmja tieʹddtum miârkkaark vuâʹđđǩeʹrjjõs mušttʼtad čoouʹd. Kõʹsǩǩe miârk lij sueiʹmkrõsttum nåiddrumbb. Aark ǩeʹrjjõõzz čuäʹjte kolmm sääʹm neezzaneʹmmel. <span type="quote">”Juksahkka suõʹjjad mieʹcsteeʹjid da varjjal ååumpääʹrnid jieʹllemǩeeʹrd ääiʹj”</span>. <span type="quote">”Sarahkka lij neezznid da niõđid vuõzzâst ääʹljeeʹl suõʹjjeei da šõddmõõžž šiõtteei.” .”Uksahkka lij dommeʹmmel, kååʹtt suõʹjjad oummi jälstumužž di jieʹllji, da looʹddi pieʹzzid”</span>. Neezzaneʹmmli da nåiddruumb lââʹssen miârkkaʹrǩǩe liâ sueiʹmkrõsttum nåidd, puäʒʒsijdd, puõccu da kuäʹđ. Jiõčč põõštõspååʹštmiârki ååʹbleǩ liâ tuõddrinallšem. Sääʹmkulttuur-uʹccaaʹrǩest liâ nellj 1. klaass pååʹštmiârkkad, aark teädldõkmieʹrr lij 300 000 arkkâd. </p>
</body></document>
