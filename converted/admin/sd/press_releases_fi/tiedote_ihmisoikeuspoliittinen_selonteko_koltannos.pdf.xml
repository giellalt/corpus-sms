<document xml:lang="sms" id="no_id">
  <header>
    <title>Sää ́mte ́ǧǧ lij ceälkkam valdiasåbbar ooumâžvuõiggâdvuõttpolitiikklaž čiõlggeemtuâjast</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <year>2009</year>
    <wordcount>454</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=985&amp;Itemid=10</origFileName>
    <parallel_text xml:lang="fin" location="tiedote_ihmisoikeuspoliittinen_selonteko.pdf"/>
    <parallel_text xml:lang="sme" location="tiedote_ihmisoikeuspoliittinen_selonteko_psaame.pdf"/>
    <parallel_text xml:lang="smn" location="tiedote_ihmisoikeuspoliittinen_selonteko_inarinsaame.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>SÄÄʹMTEʹǦǦ LIJ CEÄLKKAM VALDIASÅBBAR OOUMÂŽVUÕIGGÂDVUÕTTPOLITIIKKLAŽ ČIÕLGGEEMTUÂJAST</p>
    <p>Ooumažvuõiggâdvuõttpolitiikklaž  čiõlggeemtuâjj  âlgg  õhttest  vaalpââʹjest  uʹvdded  parlamentta, koʹst ǩiõttʹtõõlât ooumažvuõiggâdvuõđi ânnʼjõš vueʹjj Lääʹddjânnmest da mieʹrtet vääžnmõs<em type="bold"> </em>teäd<em type="bold">  </em>valdia<em type="bold">  </em>naroodlaž<em type="bold">  </em>da  meeraikõskksaž  ooumažvuõiggâdvuõttpolitiikk  beälla.  Valdiasååbbar oudd čiõlggeemtuâi Parlamentta čõhččsååbbarpoodd 2009. Sääʹmteʹǧǧ maadârd ceälkkmuužžâst  määŋgaid  vuâraid  taʹrǩǩumuužžid  ooumažvuõiggâdvuõttpolitiikklaž  čiõlggeemtuõjju.  Sääʹmteʹǧǧ maadârd sääʹmteeʹǧǧlääʹjj §  mieʹlddsai saaǥǥstõõllmõõžži âânnmõõžž ooumažvuõiggâdvuõttpolitiikklaž čiõlggeemtuâjast. Ceälkkmõõžžâst sääʹmteʹǧǧ vaaʹldi äʹššen eärdäärvidben lokku väʹlddmõõžž sääʹmǩiõllsai sosial- da tiõrvâsvuõttkääzzkõõzzid, sääʹm ǩiõllʼlääʹjj teâddjumuʹšše,  sääʹmškoouʹlʼjem  vuäǯǯamvuõʹtte,  saaʹmi  mäddvuõiggâdvuõđi  di  Lääʹddjânnam  meeraikõskksaž ooumažvuõiggâdvuõttpolitiikk täävtõõzzid. </p>
    <p>Ooumažvuõiggâdvuõttpolitiikklaž  čiõlggeemtuâjast  täävtõssân  lij,  što  Lääʹddjânnam  ratifioimââʹttči  ILO  169-suåppmõõžž  vuõssnarood-  da  sooǥǥnaroodi  vuõiggâdvuõđin.  Sääʹmteʹǧǧ maadârd,  što  ooumažvuõiggâdvuõttpolitiikklaž  čiõlggeemtuâjast  vääʹldet  lokku  toolkav  beäʹlest väʹlddmõš tõõzz, mäʹhtt ILO 169-suåppmõõžž ratifioimâʹttmõõžžâst mõõnât ooud årra da måkkam äiʹǧǧtaaulin,  ku  juʹn  oouʹdab  ooumažvuõiggâdvuõttpolitiikklaž  čiõlggeemtuâjast  eeʹjjest  2004 piʹjješ täävtõssân ratifioimâʹtted ILO 169-suåppmõš da täävtõs kuâđđji teâuddjeǩâni. Sääʹmteeʹǧǧi vueiʹneeʹlm  mieʹldd  saaʹmi  jiõččmieʹrreemvuõiggâdvuõtt  ij  teâuddei  vuâđđläʹjj  oudldemnalla. Sääʹmteʹǧǧ še ouddlâʹstt, što čiõlggeemtuâjast vääʹldet täävtõssân saaʹmi jiõččmieʹrreemvuõiggâdvuõđ ooudâsviikkmõš. Sääʹmteʹǧǧ maadârd, što Lääʹddjânnam ratifioimâtt UNESCO suåppmõõžž  aaunteʹm kulttuurpreeddan suõʹjjeem beäʹlest ǩiõrggânji da ǩiõttʼtââll ääʹšš  ooumažvuõiggâdvuõttpolitiikklaž čiõlggeemtuâjast.</p>
    <p>Sääʹmteʹǧǧ väʹldd lokku, što gaʹzeâtpressasetõs (398/2008) ij tuõđ vuäittmõõžži nalla sääʹmǩiõllsa gaʹzeâtpreezz tuärjjõõzz tuärjjõsmääiʹni diõtt, ku tõk liâ čuuʹd kõrrâz. Sääʹmteʹǧǧ lij obbžurr sääʹm ǩiõllʼlääʹjj  teâuddjumuʹšše  Lääʹddjânnmest.  Puki  sääʹm  ǩiõli  vueʹǩǩ  lij  peʹcclâʹsttemnallšem  da sääʹmnarood  jeäll  ǩiõlvaaitõõzz  vueʹlnn.  Lääʹddjânnma  taarbšet  ǩiõrggânji  sääʹm  ǩiõli jeällʼjâʹttemprogramm,  kååʹtt  leʹčči  tän  poodd  obbväʹlddlab  da  kuuʹǩǩab  äiʹǧǧpoʹdde  kuõʹddi siʹtǩǩes  tuejjumuš  sääʹm  ǩiõli  seeiltem  da  ooudâsviikkâm  ainsmâʹttem  diõtt.  Säʹmmlai  ǩiõllʼlaž ooumažvuõiggâdvuõđ jiâ teâuddei doʹvolna.</p>
    <p>Sääʹmteʹǧǧ  lij  peʹcclest  sääʹmvuuʹd  åålǥbeäʹlnn  jälsteei  sääʹmpäärnai  ooumažvuõiggâdvuõđi teâuddjumuužžâst. Vuâđđmättʼtõõzz da lookkjiškooulškoouʹlʼjumuužž kuõskki tuåimmjeejaž da  teäggtemlääʹjjšiõttõs stäʹnne sääʹm-mättʼtõõzz riâššmõõžž tåʹlǩ saaʹmi dommvuuʹdest. Nuʹtt 70 % sääʹmpäärnain  jälste  sääʹmvuuʹd  åålǥbeäʹlnn.  Sääʹmteʹǧǧ  lij  maadârdam,  što  sääʹm-mättʼtõõzz staanni  teäggtemšeâttmõš  (Mättʼtõs-  da  kulttuurtuåim  teäggtõõzzâst  uʹvddum  lääʹǩǩ  L  635/1998, muuttâs 1186/1998, 43 §, 2 mom)<em type="bold"> </em>veeideʹččeš  kuõskkâd<em type="bold"> </em>pukveeʹzz Lääʹddjânnam.<em type="bold"> </em>Mättʼtõsministeria õõlǥči piijjâd ǩiõrggânji tuâjjäʹrttel, koon tuâjjan leʹčči valmštõõllâd sääʹm-mättʼtõõzz ooudâsviikkâmplaan,  taʹrǩǩeed  da  laaddâd  sääʹm-mättʼtõõzz  kuõskki  tuåimmjeejaž  da  viõkkvääʹršeâttmõõžžid  da  valmštõõllâd  sääʹmteeʹǧǧi  staattus  sääʹm-mättʼtõõzz  jiõččvaaldšemorgaanân kuõskki mõõntõõllâmnääll da šeâttmõõžž.  </p>
    <p>Sääʹmteʹǧǧ maadârd, što sääʹmǩiõllsaž sosial- da tiõrvâsvuõttkääzzkõõzzi staannâm diõtt jurddum mieʹrrteäʹǧǧ  staanât  lääʹjjšiõttõõzzin  da  veäʹǩǩvuõttʼtääʹzz  kaaggât  miârkkšõõveeʹl  ânnʼjõõžžâst. Sääʹmteeʹǧǧi  vueiʹneʹlm  mieʹldd  ânnʼjõš  mieʹrrteäʹǧǧ  ij  faat  staannâd  sääʹmǩiõllsaid  sosial-  da tiõrvâsvuõttkääzzkõõzzid  jiâ-ka  saaʹmi  ooumažvuõiggâdvuõđ  teâuddei  viõkkvääʹrai  vääʹnnvuõđ diõtt  sosial- da tiõrvâsvuõttkääzzkõõzzin vuâđđlääʹjj da sääʹm ǩiõllʼlääʹjj oudldemnalla.</p>
    <p>Meeraikõskksaž ooumažvuõiggâdvuõttpolitiikkast Sääʹmteʹǧǧ haaleʹčči Lääʹddjânnam vääžnjeʹben ââʹleed ooumažvuõiggâdvuõttpolitiikkast eärben vuõssnaroodi jiõččmieʹrreemvuõiggâdvuõđ  da  –staattus  ooudâsviikmõõžž.  Lääʹddjânnam  õõlǥči  tuärjjeed  saaʹmi  vaikktemvuäittmõõžžid  še Euroop Unionist. Sääʹmteeʹǧǧi vueiʹneʹlm mieʹldd meeraikõskksaž ooumažvuõiggâdvuõttpolitiikkast  da  ooudâsviikâmõhttsažtuâjast  õõlǥči  kõskõõttâd  še  aatklaž vuõssnaroodid,  ku  Lääʹddjânnam  lij  čõnnõõttâm  Aatklaž  suåvtõõzz  tuõjju.  Lääʹddjânnam meeraikõskksaž ooumažvuõiggâdvuõttpolitiikk vääžnmõs teäddäärvin âʹlǧǧe  vuõssnaroodi beäʹlest kõskõõttâd  jiõččmieʹrreemvuõiggâdvuõđ  lââʹzztumuužž  lââʹssen  še  kuånsti  kaunmõʹšše  äimmõsmuttõõzz  šiõttlõõvvmõõžžâst  da  ǩiõččlõõttâd  seeiltet  vuõssnaroodǩiõlid  da  –kulttuurid. Sääʹmteeʹǧǧi vueiʹneʹlm mieʹldd Lääʹddjânnam ooumažvuõiggâdvuõttpolitiikklaž  vääžnmõs teäddäärvin  âʹlǧǧe  leeʹd  čõõđtemnallšem  pukin  Lääʹddjânnam  tuejjumuužžâst,  jiâ-ka  håʹt  mâka energiapolitiikklaž  kõjldõõzz  vuäǯǯ  mõõnnâd  pâʹjjel  Lääʹddjânnam  ooumažvuõiggâdvuõđi vääžnmõs teäddäärvi.</p>
    <p>Sääʹmteeʹǧǧi  ceälkkmõš  käunnai  obbvuõđines  sääʹmteeʹǧǧi  dommseeidain  ceälkkmuužž  2009bieʹǩǩtuâjast.</p>
  </body>
</document>
