<document xml:lang="sms" id="no_id"><header><title>Sää ́mkulttuurkõõskõõzz nõmmǩeâštõõttmõš riâžžât ođđest</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2010</year><wordcount>314</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1155&amp;Itemid=10</origFileName><parallel_text xml:lang="fin" location="tiedote_nimikilpailu_uusi.pdf"/><parallel_text xml:lang="sme" location="tiedote_nimikilpailu_uusi_saame.pdf"/><parallel_text xml:lang="smn" location="tiedote_nimikilpailu_uusi_inarinsaame.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="vep">SAAMELAISKULTTUURIKESKUKSEN TOTEUTTAMISPROJEKTI</p>
<p xml:lang="deu">Angelintie 696</p>
<p>FIN-99870 Inari www.samediggi.fi/skk Tel. +358 (0)10 839 3102 juha.guttorm@samediggi.fi</p>
<p>TEÂĐTÕS Čõõđtemluõvâs sâraaz</p>
<p><em type="bold">SÄÄʹMKULTTUURKÕÕSKÕÕZZ NÕMMǨEÂŠTÕÕTTMÕŠ RIÂŽŽÂT OĐĐEST </em>Sääʹmteʹǧǧ reäšš ođđ nõmmǩeâštõõttmõõžž, koon jurddân lij kaunnâd Aanar ceerkavsiʹjdde eeʹjjest 2012 valmštõõllâm vueʹlnn åårrai Sääʹmkulttuurkõõskõʹsse tõn miârkksõõvvmõõžž da tuåimmuužž mieʹlddsaž nõmm. Ǩeâštõõttâmäiʹǧǧ lij 18.1. – 17.3.2010. Ǩeâštõõttmõõžž räʹtǩǩad 10-vuässla cisttluʹvddkåʹdd, koozz koʹlle õhtt võboršeǩ juõʹǩǩ kulttuurkõõskõõzz õõʹnniorgansaatiast –(õhttseʹžže 8 võboršeʹǩǩed) di võboršeeʹǩǩ Senaattǩiddõõzzin da kulttuurkõõskõõzz arkktehttuursažǩeâštõõttmõõžž vuäittam plaaneemäʹrttlest. Luʹvddkåʹdd lij nõõmtam kõõskstes 4-vuässla tuâjjvälljkååʹdd ärvvtõõllâd puättam nõmmeʹtǩǩõõzzid di valmštõõllâd cisttluʹvddkådda maadârdõõzz ǩeâštõõttmõõžž vuõiʹttivõboršeeʹǩǩin. Nõmmǩeâštõõttmõš rieššeš vuõssmõš vuâra kålggmannust 2009, kuäʹss mieʹrrääiʹjest puättam da cisttluʹvddkååʹdd såbbrest 10.12.2009 ǩiõttʼtõõllâm da ärvvtõõllâm diõtt primmum nõmmeʹtǩǩõõzz leʹjje õhttseʹžže 69. Cisttluʹvddkåʹdd kuõʹđi ääveǩâni kutt mäŋŋlest puättam leʹbe mudoi šeâttõõzzi vuâsttsânji tuåimmtum eʹtǩǩõskonfeârtted. Nõmmǩeâštõõttmõõžžin occeš sääʹmkulttuurkõõskõʹsse vuäʹnkõs, miõʹllepâššneei da jeärsmeei sääʹmǩiõllsaž nõõm, kååʹtt čiõlggad kulttuurkõõskõõzz kulttuur juʹrddemvuâđ da miârkkšõõvvmõõžž, sääʹm jiiʹjjesnallšemvuõđ, kookkas vuällai da määŋgpeällsa tuåimmjumuužž di tõn arkktehtuursa ååʹbleǩǩiõl. Cisttluʹvddkåʹdd såbbrõõžži Âʹvvlest 13.1.2010 ǩiõttʼtõõllâd nõmmǩeâštõõttmõʹšše valljuum tuâjjvälljkååʹdd maadârdõõzz nõmmeʹtǩǩõõzzin di ođđ, taʹrǩǩuum ǩeâštõõttâmšeâttmõõžžin. Cisttluʹvddkåʹdd leäi seämma miõlâst tuâjjvälljkooʹddin tõʹst, što ärvvtõõllâm diõtt primmum nõmmeʹtǩǩõõzzin ij käunnjam ni õhtt ǩeâštõõttâm šeâttmõõžži mieʹlddsaid õõlǥtõõzzid tiuʹddi eʹtǩǩõs. Tõn nuäʹjeʹld cisttluʹvddkåʹdd riâžži maadârded tuâjjvälljkååʹdd maadârdõõzz mieʹlddsânji, što Sääʹmteʹǧǧ reäšš ođđ, cisttluʹvddkååʹdd primmum šeâttõõzzi mieʹlddsa nõmmǩeâštõõttmõõžž 18.1.2010 –17.2.2010. Ǩeâštõõttâmäiʹǧǧ lij kueʹhtt mannu. Ođđ ǩeâštõõttmõõžžâst vääʹldet lokku notta jeeʹres õõlǥtõssâd cisttluʹvddkååʹd 10.12.2009 heelǥuum eʹtǩǩõõzzid. Ođđ ǩeâštõõttmõš šeâttõõzzid di vuõssmõs nõmmǩeâštõõttmõʹšše puättam primmum eʹtǩǩõõzz käunnje Sääʹmkulttuurkõõskõõzz dommseeidain www.samediggi.fi/skk 18.1.2010. lââʹssteâđaid oudd Sääʹmteeʹǧǧ vaaldšemšuuʹrmõs da cisttluʹvddkååʹdd piisar Juha Guttorm teʹlf. 0400–142 518, cisttluʹvddkååʹdd saaǥǥjååʹđteei Janne Näkkäläjärvi teʹlf. 040-7599 427 di cisttluʹvddkååʹdd vääʹrrsaaǥǥjååʹđteei Eija Leivo teʹlf. 040–8304 886 </p>
<p>Aanar ceerkavsiid Juutuajooǥǥ riddu tuejjeemnallšemSääʹmkulttuurkõõskõs šâdd leeʹd Lääʹddjânnam saaʹmi vaaldšem da kulttuur kõõskõs. Sääʹmkulttuurkõõskõõzz jurddân lij raajjâd saaʹmid pueʹrab ouldõõzzid jiiʹjjesnallšeeʹl ââʹnned da ooudâsviikkâd ǩiõles, kulttuures da jieʹllemvueʹǩǩtuejjumuužžâs di håiddad da ooudâsviikkâd kulttuurjiõččvaaldšemes di staannâd saaʹmi takai jieʹllemvueʹjji šõddmõõžžid. Kulttuurkõõskõs pueʹrad še vääžneʹld vuäittmõõžžid liâvted teâđaid saaʹmin vuõssnaroodân. sääʹmkulttuurkõõskõõzz raajjmõʹšše lij miõttum 5 miljoon euʹrred euroopp union vuʹvddooudâsviikkâmfoond teäʹǧǧvääʹraid</p>
</body></document>
