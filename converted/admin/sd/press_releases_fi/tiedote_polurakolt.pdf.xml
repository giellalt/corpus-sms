<document xml:lang="sms" id="no_id"><header><title>Sää ́mtee ́ǧǧI halltõs čie ́lǩI puäʒʒtääl- da jie ́llemvue ́ǩǩvue ́jji teägg- temlää ́jjest</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2009</year><wordcount>330</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1040&amp;Itemid=10</origFileName><parallel_text xml:lang="fin" location="tiedote_polura.pdf"/><parallel_text xml:lang="sme" location="tiedote_poluraps.pdf"/><parallel_text xml:lang="smn" location="tiedote_polura_is.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p>SÄÄʹMTEEʹǦǦI HALLTÕS ČIEʹLǨI PUÄƷƷTÄÄL- DA JIEʹLLEMVUEʹǨǨVUEʹJJI TEÄGG-TEMLÄÄʹJJEST</p>
<p>Sääʹmteʹǧǧ halltõs uuʹdi 17-seiddsa ceälkkmuužž Mädd- da meäʹcctäällministeria valmštõllum halltõõzz maadârdõõzzâst puäʒʒtääl- da jieʹllemvueʹǩǩjääl teäggtõõzzâst (mâŋŋa POLURA) såbbrest 28.5.2009. Sääʹmteʹǧǧ õõʹni šiõǥǥân, što maadârdõõzzâst vuäǯǯji ââʹǩǩraai kaaggât 63 eeʹjjest 65-ekka da âânn tõn vuâđđõttum. Primminallšen teäggtõs ouddõõzz liâ še ânnʼjõõžžâst siõmmna pueʹrab, ku haʹŋǩǩeemveäʹǩǩvuõđid taarbšet motorǩeâlkai da motorbieʹǩǩi haʹŋǩǩumuʹšše di puäǯǯtäälai vuâđđkoʹrjjumuʹšše. Sääʹmteʹǧǧ lij obbžurr tõn vuâkka mäʹhtt POLURA-lääʹjjšiõttõs lij valmštõllum. Eeʹjj 2007 vuâđđlääʹjjvälljkåʹdd lij oudldam, što sääʹmteeʹǧǧ eeʹttkâʹsttmõš lij ainsmâʹtted aalǥâst ääʹljeeʹl da valdiasååbbar âlʹǧǧed riõmmâd obboođumuʹšše, koʹst sääʹm kulttuursaž da vuõiggâdvuõđlaž spesialstaattus vääʹldet ääʹššmieʹlddsânji lokku. Vuâđđlääʹjjvälljkååʹdd vuäʹpstõs iʹllakku teâuddjõõvvâm. Sääʹmteʹǧǧ vuäinn POLURA eʹtǩǩõõzz nuʹtt, što tõt lij šiõlggsânji sääʹmnarood da sääʹmpuäʒʒhåiddkulttuur čårsteei kõskkvuõđâst puäʒʒhoiddu. Sääʹmteʹǧǧ lij aaibâs obbžurr lääʹǩǩtekstta da tõn siiʹsǩest åårrai äʹššvââʹjjid da teekstest aiccum ǩiõččâmvueʹǩǩvuõʹtte sääʹmpuäʒʒhååid beälla. Sääʹmteeʹǧǧ ǩiõččâmvueʹjjest maadârdõs POLURA:ssân ij eʹtǩǩââst šiõǥǥ lääʹjjvalmštõõllâmvueʹjj. Sääʹmteʹǧǧ maadârd, što POLURA leʹčči koʹrjjeed leʹbe valmšted aivv ođđest lokku vääʹldeeʹl vuâđđlääʹjjvälljkååʹdd vuäʹpstõõzz da sääʹmkulttuur suõi. Ceälkkmõõžžâst Sääʹmteʹǧǧ nuubbad POLURA-tuâjjäʹrttla ceälkkum maadârdõõzz puäʒʒpeâmmtuärjjõõzzâst, kååʹtt âlgg staannâd PO-LURAst tiuddväʹlddvuõđ spesialteäggtõõzzin. Sääʹmteʹǧǧ maadârd, što saaʹmi dommvoudda vaʹrrješ 420 000 eeuʹr godovai puäʒʒpeâmmtuärjjõs. Tuärjjõs vuâđđââtt sääʹmvuuʹd paalǥâskooʹddi teâuddjam rekknâʹsttumuʹšše puäʒʒhåiddeeʹjjest 2007-2008. Tuärjjõõzz laʹsǩǩeem vuâđđan lij mååžnaivuõtt da ooudverddsažvuõtt. Tuärjjõõzz jurddân lij koʹrvveed puäʒʒpeâmmast šõddâm pâiʹlmeärrsaž puälddemaaunâs- da neävvkuul. </p>
<p>Lââʹssen tuärjjõõzz pääiʹǩ staanâd puäʒʒhoiʹddjeejai ooudnallšem ciʹsttjumuš. Jeeʹres puäʒʒhåiddvuuʹdest puäʒʒhoiʹddjeei puåttitääʹzz pââʹjde sueiʹnn- da peälddkoʹrvvõõzzid. </p>
<p>Vuõsstuâjjan tuärjjõõzzin staanâd sääʹmpuäʒʒhåiddmaal juäʹtǩǩjemvuõđ. Sääʹmteʹǧǧ maadârd, što valdiasåbbrest riâmât jåʹttlânji valmštõõllât puäʒʒhåiddlääʹjj obboođumuužž koʹst vääʹldet lokku sääʹpuäʒʒhååid meeraikõskksažvuõiggâdvuõđlaž da vuâđđlääʹjjlaž suõi. Puäʒʒhåiddlääʹjj oođumuužžâst âlgg smiõttâd še kuånstid kooi vieʹǩǩin sääʹmneezzni vuäittmõõžž ââʹnned puäʒʒjieʹllemvueʹjj staanât. Sääʹmteʹǧǧ tuâtt, što POLURArest eʹtǩǩõsttum nuõri puäʒʒtäällvueʹǩǩneeʹǩǩi altteemtuärjjõs lij tuõttum tuåimmjemnallšem riâššmõššân da takainalla vääžnai saaʹmi dommvuuʹdest. Tuärjjõõzz teäggtõs lij puuttâm tääuʹjeʹld kõõskrääʹjest, ij-ǥa pukid taarbseejid da tuärjjõsmääiʹnid tiuddeeja ooccjid leäkku vuõittum miõttâd teaggtõs. Teäggtõs ij vuäǯǯči vuâđđõõttâd tuʹmmjem vuäivva da teäggtõs oudd staanâd tuärjjõsmääiʹnid tiuddeeja ooccjid. Altteem mieʹrin da miõttmõõžžâst âlgg väʹldded lokku saaʹmi vuâđđlääʹjjlaž staattus da saaʹmi dommvuuʹd raʹvves sääʹmpuäʒʒhåiddäʹrbbvuõtt. Sääʹmteeʹǧǧ ceälkkmuš käunnai obbvuõđineez addrõõzzâst www.samediggi.fi –ceälkkmõõžž 2009. </p>
<p>Lââʹssteâđaid: I vääʹrrsaaǥǥjååʹđteei Irja Seurujärvi-Kari 0505764433 irja.seurujarvi-kari@samediggi.fi </p>
</body></document>
