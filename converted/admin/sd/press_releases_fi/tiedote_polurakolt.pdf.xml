<document xml:lang="sms" id="no_id"><header><title>Sää ́mtee ́ǧǧI halltõs čie ́lǩI puäʒʒtääl- da jie ́llemvue ́ǩǩvue ́jji teägg- temlää ́jjest</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2009</year><wordcount>330</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1040&amp;Itemid=10</origFileName><parallel_text xml:lang="fin" location="tiedote_polura.pdf"/><parallel_text xml:lang="sme" location="tiedote_poluraps.pdf"/><parallel_text xml:lang="smn" location="tiedote_polura_is.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version></header><body><p>SÄÄʹMTEEʹǦǦI HALLTÕS ČIEʹLǨI PUÄƷƷTÄÄL- DA JIEʹLLEMVUEʹǨǨVUEʹJJI TEÄGGTEMLÄÄʹJJEST</p>
<p>Sääʹmteʹǧǧ  halltõs  uuʹdi  17-seiddsa  ceälkkmuužž  Mädd-  da  meäʹcctäällministeria  valmštõllum halltõõzz  maadârdõõzzâst  puäʒʒtääl-  da  jieʹllemvueʹǩǩjääl  teäggtõõzzâst  (mâŋŋa  POLURA)    såbbrest 28.5.2009.</p>
<p>Sääʹmteʹǧǧ  õõʹni  šiõǥǥân,  što  maadârdõõzzâst  vuäǯǯji  ââʹǩǩraai  kaaggât  63  eeʹjjest  65-ekka  da âânn  tõn  vuâđđõttum.  Primminallšen  teäggtõs  ouddõõzz  liâ  še  ânnʼjõõžžâst  siõmmna<em type="bold">  </em>pueʹrab,  ku haʹŋǩǩeemveäʹǩǩvuõđid  taarbšet    motorǩeâlkai  da<em type="bold">  </em>motorbieʹǩǩi<em type="bold">  </em>haʹŋǩǩumuʹšše  di  puäǯǯtäälai vuâđđkoʹrjjumuʹšše.  </p>
<p>Sääʹmteʹǧǧ  lij  obbžurr  tõn  vuâkka  mäʹhtt  POLURA-lääʹjjšiõttõs  lij  valmštõllum.  Eeʹjj  2007 vuâđđlääʹjjvälljkåʹdd lij oudldam, što sääʹmteeʹǧǧ eeʹttkâʹsttmõš lij ainsmâʹtted aalǥâst ääʹljeeʹl da valdiasååbbar âlʹǧǧed riõmmâd obboođumuʹšše,  koʹst sääʹm kulttuursaž da  vuõiggâdvuõđlaž  spesialstaattus  vääʹldet  ääʹššmieʹlddsânji lokku.<em type="bold">  </em>Vuâđđlääʹjjvälljkååʹdd vuäʹpstõs  iʹllakku   teâuddjõõvvâm. Sääʹmteʹǧǧ vuäinn POLURA eʹtǩǩõõzz nuʹtt, što tõt lij šiõlggsânji sääʹmnarood da sääʹmpuäʒʒhåiddkulttuur    čårsteei<em type="bold">  </em>kõskkvuõđâst  puäʒʒhoiddu.  Sääʹmteʹǧǧ  lij  aaibâs  obbžurr lääʹǩǩtekstta  da  tõn  siiʹsǩest  åårrai  äʹššvââʹjjid  da  teekstest<em type="bold">  </em>aiccum<em type="bold">  </em>ǩiõččâmvueʹǩǩvuõʹtte<em type="bold"> </em>sääʹmpuäʒʒhååid beälla.<em type="bold"> </em>Sääʹmteeʹǧǧ ǩiõččâmvueʹjjest maadârdõs POLURA:ssân ij eʹtǩǩââst šiõǥǥ lääʹjjvalmštõõllâmvueʹjj.  </p>
<p>Sääʹmteʹǧǧ  maadârd,  što  POLURA  leʹčči  koʹrjjeed  leʹbe  valmšted  aivv  ođđest  lokku  vääʹldeeʹl vuâđđlääʹjjvälljkååʹdd  vuäʹpstõõzz  da  sääʹmkulttuur  suõi.  Ceälkkmõõžžâst  Sääʹmteʹǧǧ  nuubbad POLURA-tuâjjäʹrttla  ceälkkum  maadârdõõzz  puäʒʒpeâmmtuärjjõõzzâst,  kååʹtt  âlgg  staannâd  POLURAst  tiuddväʹlddvuõđ  spesialteäggtõõzzin.  Sääʹmteʹǧǧ  maadârd,  što  saaʹmi  dommvoudda vaʹrrješ 420 000 eeuʹr godovai puäʒʒpeâmmtuärjjõs. Tuärjjõs vuâđđââtt sääʹmvuuʹd paalǥâskooʹddi teâuddjam  rekknâʹsttumuʹšše<em type="bold">  </em>puäʒʒhåiddeeʹjjest  2007-2008.<em type="bold">  </em>Tuärjjõõzz  laʹsǩǩeem  vuâđđan  lij<em type="bold"> </em>mååžnaivuõtt  da  ooudverddsažvuõtt.<em type="bold">  </em>Tuärjjõõzz  jurddân  lij  koʹrvveed  puäʒʒpeâmmast  šõddâm<em type="bold"> </em>pâiʹlmeärrsaž puälddemaaunâs- da neävvkuul.<em type="bold">  </em>Lââʹssen tuärjjõõzz pääiʹǩ staanâd<em type="bold"> </em>puäʒʒhoiʹddjeejai  ooudnallšem  ciʹsttjumuš.<em type="bold">  </em>Jeeʹres  puäʒʒhåiddvuuʹdest  puäʒʒhoiʹddjeei<em type="bold">  </em>puåtti<em type="bold"> </em>sääʹmpuäʒʒhåiddmaal juäʹtǩǩjemvuõđ.   tääʹzz pââʹjde sueiʹnn- da peälddkoʹrvvõõzzid. Vuõsstuâjjan tuärjjõõzzin staanâd</p>
<p>Sääʹmteʹǧǧ  maadârd,  što  valdiasåbbrest  riâmât  jåʹttlânji  valmštõõllât  puäʒʒhåiddlääʹjj obboođumuužž  koʹst  vääʹldet  lokku  sääʹpuäʒʒhååid  meeraikõskksažvuõiggâdvuõđlaž  da vuâđđlääʹjjlaž  suõi.  Puäʒʒhåiddlääʹjj  oođumuužžâst  âlgg  smiõttâd  še  kuånstid  kooi  vieʹǩǩin sääʹmneezzni vuäittmõõžž ââʹnned puäʒʒjieʹllemvueʹjj staanât.</p>
<p>Sääʹmteʹǧǧ  tuâtt,  što  POLURArest  eʹtǩǩõsttum  nuõri  puäʒʒtäällvueʹǩǩneeʹǩǩi  altteemtuärjjõs  lij tuõttum  tuåimmjemnallšem  riâššmõššân  da  takainalla  vääžnai  saaʹmi  dommvuuʹdest.  Tuärjjõõzz teäggtõs  lij  puuttâm  tääuʹjeʹld  kõõskrääʹjest,  ij-ǥa  pukid  taarbseejid  da  tuärjjõsmääiʹnid  tiuddeeja ooccjid  leäkku  vuõittum  miõttâd teaggtõs. Teäggtõs  ij  vuäǯǯči  vuâđđõõttâd tuʹmmjem  vuäivva da teäggtõs oudd staanâd tuärjjõsmääiʹnid  tiuddeeja ooccjid. Altteem  mieʹrin da  miõttmõõžžâst âlgg väʹldded lokku saaʹmi vuâđđlääʹjjlaž staattus da saaʹmi dommvuuʹd raʹvves sääʹmpuäʒʒhåiddäʹrbbvuõtt.</p>
<p>Sääʹmteeʹǧǧ ceälkkmuš käunnai obbvuõđineez addrõõzzâst www.samediggi.fi –ceälkkmõõžž 2009.</p>
<p>Lââʹssteâđaid: I vääʹrrsaaǥǥjååʹđteei Irja Seurujärvi-Kari</p>
<p xml:lang="sme">irja.seurujarvi-kari@samediggi.fi <em type="bold"> </em></p>
</body></document>