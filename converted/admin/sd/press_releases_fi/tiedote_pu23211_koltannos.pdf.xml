<document xml:lang="sms" id="no_id"><header><title/><genre code="admin"/><author><unknown/></author><wordcount>570</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1563&amp;Itemid=10</origFileName><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="vep">23.2.2011</p>
<p>Vuõssnaroodi vuässõõttâmvuõtt âlgg staaneed tââʹv vuälvuõđ õhttsažtuâjast. Täʹbbe puuʹđi nuʹbb tââʹv vuälvuõđ parlamenttaarlaž foorum. Foorumest sääʹm parlamenttaarlaž suåvtõõzz (SPS) eeʹttkõõʹsti Lääʹddjânnam sääʹmteeʹǧǧ da ja SPS:z saaǥǥjååʹđteei Klemetti Näkkäläjäuʹrr. Foorum vuõlttii kõrr saaǥǥ tââʹv vuälvuõđ õhttsažtuõjju vuässõõtti valdiaid. Fooruum õõlmâsceäkkmõõžžâst õõlǥteš valdiaid õhttsažtuâjast vuõssnaroodivuiʹm raajjâd alttõõzzid, mäʹhtt vuõssnaroodi vuässõõttâm- da vaikktemvuäittmõõžžid staaneet tââʹv vuälvuõđ õhttsažtuâjast” maainast Näkkäläjäuʹrr, kååʹtt leäi SPS:z da oʹdinakai vuõssnaroodi võboršeʹǩǩen valmštõõllmen fooruum õõlmâsceäkkmõõžž. Tââʹv vuälvuõtt (PU) lij õhttsažtuâjj, täʹst peäggtum neellj tääʹssäärv sǩeâpprin: Euroop Unioonin, Ruõššin, Taarin da Islaandin. Jânnamtiõđlânji Tââʹv vuälvuõđ vuʹvdd kätt Reddviõstâr-Ruõšš, Nuõrtimiâr da aartklaž vuuʹd, mieʹldd looǥǥeeʹl Barents vuuʹd. Yhdysvalta da Kanada liâ Tââʹv vuälvuõđ väʹhsseeijânnam. Tââʹv vuälvuõđâst liâ nellj sǩeâppervuõttâd: pirrõs-, sosiaal- da tiõrvâsvuõtt-, trafiikk- da logistiikk- di kulttursǩeâpparvuõtt. Vuõssmõs tââʹv vuälvuõđ parlamenttaarlaž fooruum õʹnneš Brysslest eeʹjjest 2009. Sääʹm vuässõʹtte fooruʹmme SPS:z da aartiklaž parlamentaarneeʹǩǩi põõšši komitea pääiʹǩ. Parlamenttaarlaž foorum põhtt ouʹdde vuõssnaroodi vuõiggâdvuõđi lokku väʹlddmõõžž, tââʹv vuälvuõđ tuâjast. ”Leäm aaibâs šiõǥǥ miõlâst fooruum õõlmâsceäkkmõʹšše da SPS tuejjii jiânnai tuâi õõlmâsceäkkmõõžž ouʹdde. Piizarkååʹdd vâlmštem vueʹlnn åårrai čuäʹjtõõžžâst õõlmâsceäkkmõššân, iʹlleämmaž vuõššân ni sääʹnn vuõssnaroodi vuõiggâdvuõđin. Ååʹn liâ vuõssnaroodi vuõiggâdvuõđ vaʹlddum vaiddsânji lokku õõlmâsceäkkmõõžžâst, nuʹtt mâʹhtt tõn sǩeâpperprograammin. Lij aaibâs vääžnai äʹšš, što vuõssnaroodi vuõiggâdvuõđ vääʹldet lokku horisoontnallsânji ” maainast Näkkäläjäuʹrr šiõǥǥ miõlâst. Foorum õõlǥti õõlmâsceäkkmõõžžstest, što tââʹv vuälvuõđ da vuõssnaroodi õhttsažtuâjj âlgg lââʹzzted da tõn vääžnaivuõtt âlgg veâl jäänab reksmâʹtted. Pirrõs-sǩeâpparvuõđâst foorum auʹǯǯii valdiaid staaneed vuõssnaroodi vuõiggâdvuõđid, teʹl ko ooudâs viikkâm tuâjjan lij ođđsmeei energii. Lââʹssen luâđresuurzzi äuʹǩǩumuužžâst âlgg pueʹrben ǩiõččâd vuõssnaroodi vuõiggâdvuõđid da kulttuursaž da pirrõõzzi mieʹlddsaž vaikktõõzzi årra. ”Leäm aaibâs šiõǥǥ miõlâst ko õõlmâsceäkkmõõžžâst õõlǥteš, što ođđsmeei energiiååʹblǩi da luâđresuurzzi äuʹǩǩumuš ij vuâǯǯ sträššjed vuõssnaroodi vuõiggâdvuõđid. Ruõšš valdia še priimi kuâŋŋad åårrai ååʹbleemvueʹjjid. Piõggviõkkmuõrrǩeeʹdd liâ juõʹǩǩ beäʹlnn saaʹmi jälstem vuuʹdi pirr, sträššjam puäʒʒhååid. Luâđresuurzzi äuʹǩǩumuš, mâʹte oolj poǥškuättmõš, lij jeärben Ruõššâst sträššjam määŋgi vuõssnaroodi piʹrǧǧumuužž da kulttuur juäʹtkkjemvuõđ. Tuäivvap, što õõlmâsceäkkmõš vääʹldet lokku Ruõšš energiipolitiikkâst. ” Maainast Näkkäläjäuʹrr. Foorum puʹhttem ođđ alttõs lij näkam, što sosial- ja tiõrvâsvuõttsǩeâpparvuõʹtte vääldčep ođđ vuässõõzz, kååʹtt kuâskk ääʹbrvuâlaž jieʹllemvueʹjji staanumuužž da ooudâsviikkmõõžž.” Tätt lij sami tuõtt da vääžnai maainâs. Ääʹbrvuâlaž jieʹllemvueʹjji ǩeähnas kanntemvuõtt da jieʹllemvueʹjji ââʹnnemoudldõõzzi njuõrsmumuš lij ǩiâssam måttmid vuõssnaroodõhttsažkooʹddid tuõđi âʹǩǩesnallšem proʹbleeʹmi årra. Håʹt mâka Kanadast, ko nueʹrjčååuʹd kaupp lij EU:n ǩiõlddi diõtt occnam, mieʹcsteeʹji puõttitääʹzz liâ luâšttam nuʹtt vuâlas, što määŋgas liâ jouddam looppted jieʹllemvueʹjjes, kooi ǩeeʹjjest sij pueʹrrjieʹllem da piʹrǧǧumuš lij leämmaž. Tät lij viikkâm tõõzz, što mâŋŋa liâ puättam sosiaalaž proʹbleeʹm, mâʹte kuʹǩesäiggsaž veeiʹn âânnmõõžžâst ǩiâvv da ouʹdde puätt jiijjâs aaštčõõttmõš, ko tõn tååʹsǩest iʹlla teänab piâssmõš, ij-ǥa ni tõn pâʹjjel puäʹđ vuäittmõš pueʹrab årra da nuʹtt âʹtte mâŋŋa jiijjâs ǩiõdeez pääiʹǩ i mâʹnne sårmma.” Näkkäläjäuʹrr maainast, näkkam tuõttsõs jieʹllemääiʹjest, kååʹtt lij šõddâm ouʹdde.</p>
<p>Tââʹv vuälvuõđ ođđsumuš sǩeâpparvuõtt lij kulttursǩeâpparvuõtt. Foorum čiõlggii veâl tõn, što mäʹhtt vuõssnaroodi jiõččaltteejes vuässõõttmõš kulttursǩeâpparvuõʹtte lij jiijjâsnalla vääžnai. ” Vuõssnaroodin liâ jiânnai ouddmõõžž kulttursǩeâpparvuõʹtte. Vuõssnaroodi musikk, čeäʹppõs, ǩiõtt-tuâjj da čuäʹjtem čeäʹppõõzz õõlǥči leeʹd sǩeâpparvuõđ kõõskmõš pääiʹǩest” Nääiʹt Näkkäläjäuʹrr vuäinn. <span type="quote">”Ååʹn leäʹp vuäǯǯam vääžnai aaʹššid fooruum õõlmâsceäkkmõʹšše da meeʹst feʹrttai âânned huõll tõʹst, što tõk šõõddči valddum lokku tââʹv vuälvuõđ jeeʹres sǩeâpparvuõđin da õhttsažtuâjast. Meeʹst vuõssnaroodin da sääʹm parlamenttaarlaž suåvtõõzzâst âlgg raajjâd alttõõzzid tõʹst, što mäʹhtt čõõđtumuužžâst åårrai vääžnai aaʹššid vueiʹtet piijjâd tuåimme. Jeärben meeʹst âlgg smiõttâd tõt, mäʹhtt vuõssnaroodi vuässõõttâmvuõtt vueiʹtet pueʹrmõsân staanâd tââʹv vuälvuõđ õhttsažtuâjast. Pueʹttep ǩiõttʼtõõllâd ääʹšš njuhččmannust SPS:z halttõõzz puõʹtti såbbrest da tuäiv mieʹldd vuäǯǯap teʹl valmštõõllâmtuâi puâʹrast altteem vuâlla”</span>, maainast Näkkäläjäuʹrr. Konfereens õõlmâsceäkkmõš käunnai täʹst. Kuämad tââʹv vuälvuõđ parlamenttaarlaž foorum riâžžât Ruõššâst eeʹjjest 2013. Lââʹssteâđaid: Saaǥǥjååʹđteei Klemetti Näkkäläjärvi, klemetti.nakkalajarvi@samediggi.fi, +358505242109</p>
</body></document>
