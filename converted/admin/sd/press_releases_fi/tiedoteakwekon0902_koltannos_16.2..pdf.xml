<document xml:lang="sms" id="no_id"><header><title>Pää ́nntuõddâr håidd- da ââ ́nnemplaanâst te ́stteet Akwé:Kon –vuä ́pstemvuõđ</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2011</year><wordcount>316</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1469&amp;Itemid=10</origFileName><parallel_text xml:lang="fin" location="tiedoteakwekon0902.pdf"/><parallel_text xml:lang="sme" location="diedahus_akwekon090211.pdf"/><parallel_text xml:lang="smn" location="tiedoteakwekon0902_inarinsaame.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header>
<body>
<p>Pääʹnntuõddâr håidd- da ââʹnnemplaanâst teʹstteet Akwé:Kon –vuäʹpstemvuõđ <em type="bold">Vuõssnaroodi ääʹrbvuâlaž teâđaid kuõskki biodiversiteettsuåppmõõžž 8j aartiikliʹžže kuõskki Akwé:Kon –vuäʹpstemvuõtt lij valddum testtâânnmõʹšše Pääʹnntuõddâr poostaivuuʹd håidd- da ââʹnnemplaan taʹrǩǩeem poodd. </em>Akwé:Kon vuäʹppõõzz liâ primmum biodiversiteettsuåppmõõžž 5. vuäʹssbieʹllsåbbrest. Akwé:Kon – vuäʹppõõzz liâ vuõss-sââʹjest mõõntõõllâmvueʹǩǩ leʹbe prosess, koon pääiʹǩ staaneet saaʹmi vaikktemvuäittmõõžžid håidd- da ââʹnnemplaan raajjmõõžžâst da ooʒʒât kuånstid, kooi pääiʹǩ ǩiõldlaž vaikktõõzzid sääʹmkulttuuʹre vueiʹtet tueʹllʼjed. Sääʹmteeʹǧǧ teâđai mieʹldd Meäʹcchalltõs lij vuäʹppõõzzi suåvvtumuužžâst vuõssmõs veʹrǧǧneǩ obb maaiʹlm mettkääʹvest. <em type="bold">Nõõmtum tuâjjäʹrttel valmštââll </em>Sääʹmteʹǧǧ da Meäʹcchalltõs liâ puättam saaǥǥstõõllmõõžžeez mieʹldd tõõzz, što nõõmtum tuâjjäʹrttel valmštââll Akwé:Kon –vuäʹppõõzzi suåvvtumuužž Pääʹnntuõddâr poostaivuuʹd håidd- da ââʹnnemplaan raajjmõõžžâst. Sääʹmteeʹǧǧ halltõs lij nõõmtam tuâjjäʹrttel da tõn leät tiuddääm paalǥâskooʹddi võboršeeʹǩǩiin. Tuâjjäʹrttel saaǥǥjååʹđteeʹjen tuåimmai Heikki Paltto da jeeʹres vuässla liâ Juhani Länsman, Bigga-Helena Magga, Nina Maarit West da Inga-Briitta Magga di puäʒʒeeʹžžed: Jouni Lukkari (Pääʹnntuõddâr), Harri Hirvasvuopio (Sääʹmjânnam paalǥâskåʹdd), Nils-Heikki Näkkäläjärvi (Sallivääʹrr). Tuâjjäʹrttel saaǥǥjååʹđteei Heikki Paltto åskk, što tät lij šiõǥǥ vueʹǩǩ aaʹšši plaanumuužžâst. - Tät oudd pääiklaž oummid vuäittmõõžžid tõõzz, što siʹjjid puäʹđet kuullâd. Mõõntõõllâmvueʹǩǩ põhtt nääiʹt luâđlaž oʹnnstemvuõđ plaanumuʹšše, Paltto tuâtt. <em type="bold">Vaikktõõzzid sääʹmkulttuuʹre ärvvtõõlât obb plaaneemproseezz ääiʹj </em>Meʹäcchalltõs haaʹlad väʹldded saaʹmi kulttuur ââʹnnem oudldõõzzid lokku, nuʹtt puârast ko vuäitt. - Pääʹnntuõddâr håidd- da ââʹnnemplaantuâjast vuäʹppõõzzi teʹsttumuš lij Meä challtõʹsse vääžnai. Priʹmeârlaž jeäʹrdõs äiggsab plaantuõjju lij tõt, što ärvtõõllmõõžž tuejjeet čõõđ ääiʹj plaanproseezz äiʹǧǧen, teʹl ääiʹjben ärvvtõʹlleš tåʹlǩ vaalmâš plaan vaikktõõzzid sääʹmkulttuuʹre, vuʹvddšurr Elina Stolt maainâst. Saaʹmi vuõiggâdvuõttstaattuuzz da saaʹmi dommvuuʹd mäddââʹnnem ooudâsviikkmõʹšše Akwé:Kon –vuäʹppõõzzin lij šiõǥǥ vaikktõs. - Teʹl ko Pääʹnntuõddâr håidd- da ââʹnnemplaan valmštõõllmõš oʹnnast puârast, Akwé:Kon –vuäʹppõõzzi suåvvtumuš vueiʹtet väʹldded bieʹǩǩen jeeʹres håiʹdd da ââʹnnemplaaneem raajjmõõžž da še luâđreeʹǧǧesvuõttplaani raajjmõʹšše, sääʹmteeʹǧǧ saaǥǥjååʹđteei Näkkäläjäuʹrr smeâtt. Pääʹnntuõddâr håidd- da ââʹnnemplaan taʹrǩǩeem valmstõõllmõš peštt tän eeʹjj da taarbšeʹmmen tuâi jueʹtǩet veâl puõʹtti eeʹjj. Jiõččvääldlaž vuäʹppõõzz liâ nõõmtum tõõi obbvääldlaž luând čiõlggǩiõlin mohawk ǩiõl õõlmtumuužžin Akvé:Kon, kååʹtt miârkksââvv tõn, što puk mii lij jânnamkååʹddest. <em type="bold">Lââʹssteâđaid: </em>Vuʹvddšurr Elina Stolt, Meäʹcchalltõs, 0400 398 983 Saaǥǥjååʹđteei Klemetti Näkkäläjärvi, Sääʹmteʹǧǧ, 050 524 2109 </p>
</body></document>
