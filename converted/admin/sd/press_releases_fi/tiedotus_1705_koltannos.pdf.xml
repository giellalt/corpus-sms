<document xml:lang="sms" id="no_id"><header><title>Sää ́mtee ́ǧǧ Sää ́m päärnaikultturkõõskõs teâđat</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2011</year><wordcount>201</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1533&amp;Itemid=10</origFileName><parallel_text xml:lang="fin" location="tiedotus_17_5_lkk.pdf"/><parallel_text xml:lang="sme" location="tied_pohjsaam_lkk.pdf"/><parallel_text xml:lang="smn" location="tiedotus_17_5_inarinsaame_lkk.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p>TEÂĐTÕS 17.5.2011</p>
<p>SÄÄʹMTEEʹǦǦ SÄÄʹM PÄÄRNAIKULTTURKÕÕSKÕS TEÂĐAT Mättʼtõs- da kultturministeria, sääʹmteʹǧǧ da sääʹmvuuʹdkooʹddi teäggtem Sääʹm päärnaikultturkõõskõõzz Tuåimmjemeeʹǩǩ 2011 juätkkai tuâjjpõõrti, teemmpeeiʹvi, pooddi da peiʹvvmaaʹtǩi pirr. Vääžnmõs täävtõssân liâ õinn sääʹmpäärnai kiõl da kulttuur nâânumuš saaʹmi dommvuuʹdest. Alggǩiiđ sääʹm päärnaikultturkõõskõõzz tuåimmjumuužžâst vaʹsttii Johtti Nuorra –haʹŋǩǩõs, koonn Sääʹmjânnam ELY- kõõskõs teäggti. Johtti Nuorra –haʹŋǩǩõs tuâjjtõõʹtti kreevsõs nuõr vuäʹpsteei, kååʹtt jooʹđi sääʹmvuuʹd škooulin vuäʹpsteʹmmen nuõrid. Sääʹmnuõri čeäʹppvuõđpeivva valmštõõttâm plaaneemtuâjj kuuli še Johtti Nuorran tuâjjpõõrti prograʹmme. Mättʼtõs- da kultturministeria (OKM) liâ miõttâm sääʹmtegga jiiʹjjesnallšemteäggtõõzz sääʹmkulttuur ooudâsviikkmõʹšše eeʹjjest 2011. Tän teäggtõõzzâst lij še sääʹm päärnaikultturkõõskõs da eeʹjj budjett lij lâssnam 15 000 eeuʹrin. Päärnaikultturkõõskõõzz tän ǩiiđ ääiʹjpoddsaž riâššâm poʹdde koʹlle nõmmǩeâšttõõttmõš da päärnai peiʹvvmääʹtǩ miârr-riddu. Sääʹm päärnaikultturkõõskõs lij tuåimmjam eeʹjjest 2004 da lij juʹn äiʹǧǧ riâššâd nõmmǩeâšttõõttmõš, koon päärna da nuõr smiõttee. Ânnʼjõž kuʹǩes nõõm sâjja õõlǥči hoʹhssjed vuäʹŋkõs da hääʹsǩes, miõʹlle pâššneei siõrrnõõmaž, kååʹtt sueiʹmkrâʹstt tuåimmjumuužž nuʹtt, što nõmm säʹrnn da oudd puuʹt. Ǩiiđ peiʹvvmäʹtǩǩ <span type="quote" xml:lang="sme">”Johtin meara gáttai”</span>/<span type="quote">”miârr-riddu”</span> riâžžât ǩieʹssmannu aalǥâst vuâlla škooulekksaid. Peiʹvvmaaʹtǩid tuejjeet Altavuõn da Porsangervuõn reeddaid, Taarr beälla. Maaʹtǩin teâđtet veâl pueʹrben da tääʹrǩben vueʹst mäʹtǩǩpeeiʹv. Sääʹm päärnaikultturkõõskõs –haʹŋǩǩõõzz tuejjumuužžjååʹđteei Petra Magga-Vars lij puättam mååusat tuõjju da vaʹsttad haʹŋǩǩõõzz koordinâttmõõžžâst da tuåimmjumuužžâst vueʹssmannust ääʹljeeʹl. Õhttvuõđteâđ: petra.magga@samediggi.fi teʹl. 010 839 3110 leʹbe 040-732 5503</p>
</body></document>
