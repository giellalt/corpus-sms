<document xml:lang="sms" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>1581</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1277&amp;Itemid=10</origFileName>
    <parallel_text xml:lang="eng" location="climate_policyspc_eng.pdf"/>
    <parallel_text xml:lang="fin" location="climat_suomi.pdf"/>
    <parallel_text xml:lang="sme" location="climat_pohjoiss.pdf"/>
    <parallel_text xml:lang="smn" location="climat_inarinsaame.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sääʹm parlamenttaarla suåvtõõzz äimmpolitiikklaž tuåimmjemplaan</p>
    <p>Primmʼmum sääʹm parlamenttaarla suåvtõõzz såbbrest 14.04.2010</p>
    <p>Sääʹm parlamenttaarlaž suåvtõs (SPN) lij pueʹrr miõlâst YK ooumažvuõiggâdvuõttkomissio diõtt, ku tõt teäddad pueʹrben tuʹmmstõõǥǥin mâiʹd tuʹmmai da tuåimmjumuužžin mäʹhtt tuåimmai. teäddad pueʹrben äimm-muuttõõzz da takaimaaiʹlmlaž ooumažvuõiggâdvuõđi õhttvuõđ di väʹldd čiõlggsânji  lokku  vuõssnaroodi  nääʹlteʹmes  ǩeâhssai  vueʹjj  äimm-muuttõõzz  diõtt.  SPN ǩiõččâmvueʹjj  mieʹldd    äimm-muuttõõzz  vuârrvaikktõõzzâst  tuejjeem  tuåim  vaikkte  määŋgnalla vuõssnaroodi  ooumažvuõiggâdvuõđid,  da  tõʹnt  vuõssnaroodi  jiõnn  âlgg  koʹlljed  še meeraikõskksaž äimm-muuttõš-saaǥǥstõõllmõõžžâst.</p>
    <p>SPN vuäinn äimm-muuttõõzz veiddsab vuârrvaikktõõzzâst: juätkkjeei pirrõskueârmtumuš da lâssnam luâđreeʹǧǧesvuõđi äuʹǩǩumuš tuejjee šiõttlõõvvmõõžžâst vaiʹǧǧääb da seämma vaikktõs lij še sääʹmjieʹllemvueʹjji da jieʹllemvueʹjj/piʹrǧǧeemvuõđ šiõttlõõvvmõõžž vuârrvaikktõõzzâst muttstõõvvi äimmåårrmõõžžid. SPN teäddad pueʹrben, što sääʹmõhttsažkåʹdd šiõttlââvv äimmmuuttõʹsse pueʹrben nuʹtt, što nääʹlteʹmes ǩeʹhssvuõđ ǩieʹppeet da ooudâsviiǥǥât Sääʹmjânnam oummi, šeeʹvti da luâđ ǩeâllʼjemvuõđ seillmõõžž.</p>
    <p>Pukveeʹzz  obb  maaiʹlm  kuõskki    õhttsaztuâjjan  lij  tõt,  što  äimm-muuttõs  räʹtǩǩumuužž  vueiʹtet tuejjeed tåʹlǩ õhttsažtuâj pääiʹǩ da tän diõtt vääʹldet vääžnai juʹn valmmša åårrai teâđaid – saaʹmi vääžnai äʹrbbvuõđ mieʹlddsaž teâtt lij  bieʹǩǩen tän tuâj räʹtǩǩumuužžâst.</p>
    <p>Sääʹmǩiõll  da  tõn  seʹst  åårrai  klasstõõllâmriâššmõš  kuâdd  saaʹmi  kulttuur  da  tõn  äʹrbbvuõđ puõlvvõõǥǥâst  nobba.  Äimm-muuttõõzz  tevvlõõttâmplaanâst  da  šiõttlõõvvmõõžž  viõkkvääʹrest âʹlǧǧe  väʹldded  lokku  sääʹmǩiõl  staattus  da  staanâd  sääʹmǩiõl  seillmõš.  Sääʹmǩiõl  da  tõn jieʹllemvueʹjjid  kuõskki  äʹšštobddmõõžž  seillmõš  ouddlâstt,  što  sääʹmjieʹllemvueʹjj  seiʹlle jieʹllemviõkksânji.</p>
    <p>Sääʹmteʹǧǧ âlgg pâʹstted vuässõõttâd tääʹssärvvseʹld äimm-muuttõõzz kuõskki  tuʹmmstõktuâjjpooddid  naroodlaž da meeraikõskksaž tääʹzzest. Sääʹmtegga âlgg uʹvdded šoorab mieʹrreemväʹldd  jiijjâz  vuuʹdes  vaaldšem  da  jååʹđtumuʹšše,  ku  tõt  oudd  pueʹrab  vuäittmõõžžid šiõttlõõvvâd äimm-muuttõʹsse sääʹmkulttuur šõddâmaalǥi beäʹlnn.</p>
    <p>SPN  vuäinn,  što  Lääʹddjânnam  da  Ruõcc  valdiain  feʹrttai    ravveed<em type="bold">  </em>ILO  169-suåppmõš  da valdiain  feʹrttai  väʹldded  YK  čõõđtumuš  vuõssnaroodi  vuõiggâdvuõđin  bieʹǩǩen    naroodlaž lääʹjjšeâttmõõzz. Valdiain  âlgg  staanâd  saaʹmi  ooumažvuõiggâdvuõđi  teâuddjumuš  še  äimm<em type="bold"> </em>SPN  ouddlâstt,  što  tâʹvvjânnamlaž  sääʹmsuåppmõš  ravveet  jåʹttlânji äʹšštobddiäʹrttel  čuäjtem  maadârdõõzz  mieʹldd.  Suåppmõš  vueiʹttjââttʹči    sääʹmkulttuur ooudâsviikkmõõžž koolm valdia vuuʹdest, koʹst liâ sääʹmkulttuur šõddâmaalǥ da hiâlpteʹči nääiʹt šiõttlõõvvmõõžž äimm-muuttõʹsse da staanʹči saaʹmi ooumažvuõiggâdvuõđi čõõđtumuužž. <em type="bold"> </em>muuttõõzzâst.</p>
    <p xml:lang="eng">Resolution  7/28, 28  March  2008,  Resolution  10/4,  and  Report  of  the  Office  of  the  United  Nations</p>
    <p xml:lang="eng">High Commissioner for Human Rights on the relationship between climate change and human rights (A/HRC/10/61). Resolution 10/4, para 7 and 8 explicitly mention indigenous peoples among the most vulnerable groups who will feel the most acute affects of climate change: ”  <em type="italic">Recognizing</em> that  will  these  implications  affect  individuals  and  communities  around the  world,  the effects of climate change will be felt most acutely by those segments of the population who are already in  vulnerable  situations  owing  to  factors  such  as  geography,  poverty,  gender,  age,  indigenous  or minority status and disability,” </p>
    <p xml:lang="nob">C169 The Indigenous and Tribal Peoples Convention, 1989 (International Labor Organisation ILO)   Nordisk samekonvensjon. Utkast fra finsk-norsk-svensk-samisk ekspertgruppe. 2005.</p>
    <p>SPN  õõlǥat,  što  Meksikost  rosttovmannust  2010  såbbrõõššâm  vuâlla  puõʹtti  (YK)  äimmmuuttõõzz kuõskki raammtakaisuåppmõõžž puõʹtti vueʹssbieʹllsåbbrest, COP16äimmsaaǥǥstõõllmõõžžin  âlgg  suåppâd  lääʹjjlânji  čõnnõõttâm  kaaʹstuuccumuužžâst  da suåppmõõžž paʹrtteem polstjõsriâššmõõžžâst. SPN õõlǥat, što skääđsuõllu kõskkteemperaturvueʹǩǩ ij vuäǯǯ kaggõõttâd pâʹjjel 1,5 celsiuskraadd. Tän pâʹjjlab teemperatuur kaggõõttâm  vaikktõõzz  leʹčče  vaiʹǧǧeʹld ouddtuʹmmjumuužžâst  da  aainâs  vaarrteʹči  aartklai vuõssnaroodi määŋg  kulttuur  jieʹllemvuäittmõõžžid aartklažnallšem vuuʹdin.  Valdiain,  kook  jiâ jäʹǩǩteʹči  kaaʹstõõlǥtumuužžeez,  õõlǥʹči  mäʹhssed  eža  jiânnai  štraaffid  piirieeʹjji.   Štraaffid ââʹnnʹčeš ooudâsviikkâmjânnmi  kaaʹstʼteʹmes energiipuuʹtʼtemvueʹjji ooudâsviikkmõʹšše. Suåppmõõžž čõõđtem  diõtt  âlgg  vuâđđeed  YK  vuâlšažvuõʹtte  meeraikõskksaž  orgaan, koon õhttvuõʹtte  âlgg  vuâđđeed  vuõssnaroodorgaan,  kååʹtt  välvv  suåppmõõžž  čõõđtumuuž  da  tõn vaikktõõzzid vuõssnaroodid.</p>
    <p>SPN õõlǥat, što kaaʹstid âlgg uuʹcceed eža jiânnai. Kioto protokoollast kaaʹsti uuccumuužž veʹrddõõllâmpââʹjjen lij uʹvddum eeʹǩǩ 1990. SPN vuäinn, što pâi õõut eeʹjj kaaʹsti piijjmõš veʹrddõõllâmpââʹjjen kääzzkââstʹči jeeʹres valdiaid panntääʹzznallšem ärvvsânji da vueiʹttjââttʹči vueʹjj, koʹst praksiizzâst måttmin valdiain ij taarbâž tuejjeed ni vooʹps kaaʹstuuccummuužžid. SPN maadârd, što veʹrddõõllâmpââʹjjen leʹčči valdiai kõskkmieʹrrsa kaaʹst eeʹjjin 1990–2000. SPN õõlǥat, što valdiain âlgg uuʹcceed šâddpõrttkaaʹsteez tän kõskkäärvest 40 % eeʹjj 2020 mõõneeʹst da 90 % eeʹjj 2050 mõõneeʹst.</p>
    <p>SPN vuäinn, što kaaʹsti meäʹr âlgg čõggâd ođđsmõõvvi energiipuuʹtʼtemvueʹjjid ooudâsviiǥǥeeʹl da seämmaääiʹjest vuäǯǯad tõk šoorab ǩiiččeei meäʹr âânnmõʹšše vuõkksõs hõõʹddin. Raajjmõõžž energiiviõkksõsvuõtt  âlgg  pueʹreed  raajjâmšeâttmõõžžin  da  veäʹǩǩvuõđin.  Naroodlaž  tääʹzzest âlgg  raajjâd  äimmlääʹjjid,  kooi  vieʹǩǩin  čõõggât  kaaʹstid  da  teäggtet  äimm-muuttõõzz čõggâmtuåimid da staanât vuõssnaroodi vuõiggâdvuõđid äimm-muuttõõzzâst.</p>
    <p>SPN  vuäinn,  što  meeraikõskksaž    vuõssnaroodpolitiikk  beäʹlnn  âlgg  åårsted  smiõttâd  eärben äimm-muuttõõzz  diõtt  hääitai  uuccumuʹšše  vuõssmeeraid  da  vuõssmeerai  äiggavuäǯǯamvääʹld staanmõʹšše  äimm-muuttõõzz  kuõskki  tuʹmmjemtuâjast.  Äimm-muuttõõzz    uuccumuʹšše ǩiččlõttâm  tuåim  âʹlǧǧe  tuejjeed  nuʹtt,  što  tõin  jiâ  leäkku  ǩeʹlddemnallšem  vaikktõõzz vuõssmeerai tiõrvâsvuõʹtte da jieʹllemvuäittmõõžžid.</p>
    <p>SPN peälašt eärben peiʹvvenergii äuʹǩǩeem lââʹzztumuužž. Piõggviõǥǥ lââʹzztumuužžâst saaʹmi äʹrbbvuõđ mieʹlddsânji aazztum vuuʹdid âlgg suåppâd äv. sääʹmteeʹǧǧin, di äv. vuuʹdi pääiklaž äʹrbbvuõđ mieʹlddsaž jieʹllemvueʹjji  võboršeeʹǩǩivuiʹm, eärben puäʒʒhååid (paalǥâskooʹddivuiʹm). Piõggviõkk ij vuâǯǯ šõddeed jäänab hääit saaʹmi äʹrbbvuõđ mieʹlddsaž jieʹllemvueʹjjid mâʹte sääʹmpuäʒʒhoiddu. Ođđsmõõvvi energiivueʹjji  lââʹzztumuš ouddlâstt še bioenergii ââʹnnem lââʹzztumuužž, kååʹtt vuäitt lââʹzzted uʹccčuõmârkaaʹstid notta ääʹššmieʹlddsai siʹlljeeʹji. Koin-ne vuuʹdin bioenergii noorrmõš sträššai vuõssnaroodi jieʹllemåårrmõõžžid. Bioenergii noorrmõš âlgg šõddâd ǩeâllʼjem nalla da  proseezzâst  âlgg ciʹsttjed vuõssnaroodi vuõiggâdvuõđid. SPN ouddlâstt, što bioenergii âânnmõõžž lââʹzztumuš ij vuâǯǯ lââʹzzted  uʹccčuõmârkaaʹstid da õõlǥat, što uʹccčuõmârkaaʹstid âlgg cõggâd viõkksõs siʹlljeeʹjin. Čääʹccviõǥǥ lââʹzztumuš ij vuâǯǯ sträššjed luâđreeʹǧǧesvuõđid ij-ga šõddeed jäänab hääit sääʹmkulttuuʹre. SPN teäddad veâl tõn, što lâuʹŋŋ iʹllakku ođđsmõõvvi energiivueʹǩǩ.</p>
    <p>SPN  lij  vuâstta  atomviõǥǥ  lââʹzztumuužž.  Saaʹmi  muuʹšteeʹst lij  veâl  Tšernobyl atomviõkkpääiʹǩpäʹrttšõõvvmõš  eeʹjjest  1986  da  koonn  vaikktõõzz  sääʹmõhttsažkooʹddid  da</p>
    <p xml:lang="eng">United Nationʼs Framework Convention on Climate Change (UNFCCC),  1994.    Kyoto protocol, 1997   Saamelaisporonhoito,  -maatalous,  keräily,  metsästys  ja  muut  metsävarantojen  hyödyntämiseen</p>
    <p xml:lang="fin">perustuvat elinkeinot.</p>
    <p>saaʹmi    äʹrbbvuõđ  mieʹlddsai  jieʹllemvueʹjjid  lij  tobddâmnalla  veâlâinn.  Atomviõkk  iʹllakku puuʹttes  energiipuuʹtʼtemvueʹǩǩ,  leša  šõddad  kaaʹstid  nuʹtt  tõn  raajjmuʹšše,  uraan haʹŋǩǩummuʹšše  da  kuåivvâztuâj    äiʹǧǧen  mâʹte  še  njieʹšši  mâʹŋŋsâjjdõõttâm  äiʹǥǥen. Tâʹvvjânnmin,  Lääʹddjânnmest  da  Ruõšš  õõldâsvuuʹdin  uraan  kuåivvâztuâjj  da    haʹŋǩǩumuš, kuåivvâstuåimmjumuš  da  atompäʹrttšõõvvmõš  vuäitʹči  pråppâʹtted  saaʹmi  äʹrbbvuõđ  mieʹlddsai jieʹllemvueʹjji tuåimmjemoudldõõzzid.</p>
    <p>Ođđ  äimmsuåppmõõžžâst  âlgg  suåppâd  uʹccčuõmârkaaʹsti  vääžnai  ǩeäppnumuužžâst,  tõi praavjumuʹšše  âlgg  raajjâd  meeraikõskksaž  valvvemriâššmõš  da  valdiain  âlgg  rääʹjted uʹccčuõmârkaaʹstid  faabriikâst,  trafiikâst  di  dommtäälain  šeâttmõõžžin  da  energiiveäʹǩǩvuõđin.  Uʹccčuõmârkaaʹstid  jeät  veâl  rääʹjtukku  eärben,  leša  rääʹjtõõzz  kuâʹsǩǩe  tåʹlǩ  takainalla uʹccčuõmârkaaʹstid.  Eärben  ooudâsviikkâmjânnmi  dommtäälaid  da  faabriʹǩǩe  âlgg  valmšted jiijjâz teäggtemriâššmõš, koon pääiʹǩ riâžžât vuõkksõs siʹlljeeʹjid tõi âânnmõʹšše. Nääʹit vuäitʹčeš  hääʹlbeʹld da viõkkšânji cõggâd uʹccčuõmârkaaʹstid pukveeʹzz obb maaiʹlmest.</p>
    <p>Panntiuddsaž  pueʹllmõõžžâst sâʹdde uʹccčuõrmmâz mâʹte čaʹppes ill da reʹnn liâ vuõssʼsâjjsab tuâjast, skääđsuõllu pakknumuužžâst. Uʹccčuõmârkaaʹstin liâ še  vuõssʹsâjjsa tiõrvâsvuõttvaikktumuužžid  šõddeei pååʹmh da tõk veǩǩa ooudbeäʹläiggsaid jäämmʼmõõžžid globaaleʹld.  Näkkam kaaʹsti ǩeäppnumuš pohtt jåʹttlõs da miõttlaž pohttmõõžžid. Uʹccčuõrmmâz loŋŋnâʹtte äimm-muuttõõzz eärben aartklažnallšem vuuʹdest da näkkam kaaʹsti uuccumuš lij vuõssärvvsânji vääžnai äimm-muuttõõzz cõggmõõžžâst. Jäänaš uʹccčuõrmmsin jåått äimmräuʹnnji mieʹldd aartklažnallšem voudda Aasiast. Luâšttõõttmen muõtti da jiõŋ ool reʹnn čâppad čääʹʒʒooʹle da jânnamooʹle. Čaʹppes oolâž njeemm šuõnstõõzz pueʹrben da nääiʹt muõtt da jiõŋŋ soʹdde jåʹttlubân. Prosess loŋŋnad  pakknumuužž eärben aartklažnallšem vuuʹdest.</p>
    <p>SPN  tuäivv,  što  motorǩeâlkai  da  motorbieʹǩǩi  energiiviõkksõsvuõđ  pueʹreet  jåʹttlânji.  Saaʹmi äʹrbbvuõtt mieʹlddsa jieʹllemvueʹjj taarbše täid niâvvaid tuâjstes, leša täidd õõlǥʹči ooudâsviikkâd nuʹtt, što tõk leʹčče  uuʹccab kaaʹst tuejjeeʹjen da eärben motorbieʹǩǩid õõlǥʹči raajjâd staanjeʹben da luõttu uuʹccben ǩiõjid kueʹđđjen. Tät tuärjjeʹči še biodiversiteet suõʹjjumuužž. SPN maadârd, što  valdia  kõskksa  tuʹtǩǩeemstrooiʹtel  õõutsââʹjest  põrggji  da  saaʹmi  äʹrbbvuõtt  mieʹlddsai jieʹllemvueʹjji  võboršeeʹǩǩivuiʹm altteʹči näkkam ooudâsviikkâmtuâj  jåʹttlânji.</p>
    <p>SPN vuäinn, što äimm-muuttõõzz vuâsttatuâsttmõõžžâst âlgg jäʹǩǩted YK biodiversiteetsuåppmõõžž artiik  8(j):st  da  väʹldded  lokku  saaʹmi  äʹrbbvuõtt  mieʹlddsaž  teâtt, praksiizz  da  innovaatiaid  da  saaʹmi  äiggavuäǯǯamvaikktõõzz  še  meeraikõskksaž  orgaanin kõõččmõõččâst åårrai artiik nuäjin. SPN haaʹlad väʹldded lokku pueʹrben še suåppmõõžž artiikka 10(c),  kååʹtt  mieʹrrad,  što    suåppâmvueʹssbeäʹlin  âlgg  suõʹjjeed  da  peälšted  biologiinallšem resuurzi  äʹrbbvuõđ  mieʹlddsa  âânnmõõžž,  äʹrbbvuõđ  mieʹlddsa  kulttuurlaž  vueʹjji  mieʹlddsânji, </p>
    <p xml:lang="nob">Ks. esim..: Co-Chairʼs Summary: Melting Ice: Regional Dramas, Global Wake-Up Call  Tromsø, 28 April</p>
    <p xml:lang="koi">2009.</p>
    <p xml:lang="eng"> United Nationʼs Convention on Biological Diversity, 1992.   Article 8(j): <em type="italic">Subject to national legislation, respect, preserve and maintain knowledge, innovations </em></p>
    <p xml:lang="eng"><em type="italic">and practices of indigenous and local communities embodying traditional lifestyles relevant for the conservation and sustainable use of biological diversity and promote their wider application with the approval and involvement of the holders of such knowledge, innovations and practices and encourage the equitable sharing of the benefits arising from the utilization of such knowledge innovations and practices.</em> </p>
    <p xml:lang="fin">Perinteinen tieto eri kielillä:</p>
    <p xml:lang="sme">Dávvisámegillii: árbevirolaš diehtu     English: traditional knowledge      Norsk: tradisjonell kunnskap</p>
    <p xml:lang="eng"> Article 10(c) <em type="italic">Protect and encourage customary use of biological resources in accordance with </em></p>
    <p xml:lang="eng"><em type="italic">traditional cultural practices that are compatible with conservation or sustainable use requirements;</em> kook  ââʹnte  suõʹjjeem  da  ǩeâllʼjem  âânnmõõžž  õõlǥtõõzzid.  SPN  vuäinn,  što  artiika  õõlǥat valdiaid ciʹsttjed saaʹmi äʹrbbvuõđ mieʹlddsa luâđâânnmõõžž.  </p>
    <p>SPN  lij  peʹcclest  tõʹst,  što  valdia  jiâ  leäkku  vuäittam  õstteed  täävtõõzzes  åårstâʹtted  luâđ määŋgpeäʹllsažvuõđ vääivõõttmõõžž eeʹjj 2010 mõõneeʹst. SPN auʹǯǯai valdiaid suõʹjjeed luâđ määŋgpeäʹllsažvuõđ da staanâd eärben meeraikõskksiʹžžen biodiversiteeteeʹjjest 2010. SPN âânn vääžnai  äʹššen,    što  äimm-muuttõõzz  äiggavuäǯǯmõõžžid  äʹrbbvuõttmieʹlddsa    tiõttu  da  tõn primmtõõššmõõžž äimm-muuttõštuʹtǩǩumuužžâst da tuʹmmstõktuâjst ǩiõttʼtõõllʹčeš biodiversiteettsuåppmõõžž teksttõhttvuõđâst da  vääldʹčeš  lokku eeʹjj 2010 mââibu biodiversiteet täävtõõzzin.</p>
    <p>SPN maadârd, što suåppmõõžž COP10-såbbrest 2010 Nagoyast 18.–29.10.2010 tuʹmmjeʹčeš, što  artiik  8(j)  määŋgekksa  tuâjjprograʹmme    vääldʹčes  ođđ  tuâj:  äimm-muuttõš  da  äʹrbbvuõtt mieʹlddsaž teâtt. SPN räukk valdiaid  oouʹdeed såbbrest tän tuâj čõõđtumuužž.</p>
    <p>YK  äimm-muuttõssuåppmõõžž  õhttvuõʹtte  âlgg  vuâđđeed  vuõssnaroodi  veerjlaž  orgaan,  kååʹtt valmštââll  da  välvv  vuõssnaroodi  kuõskki  äimm-muuttõstuʹmmštõktuâj.  Õrgaan  õõlǥʹči tuåimmjed  õhttsažtuâjast.  YK  vuõssnaroodi  põõšši  da  biodiversiteetsuåppmõõžž  WG8Jtuâjjäʹrttlin  Orgaan  tuejjumuužž  vuâđđân  õõlǥʹči  leeʹd  YK  čõõđtumuš  vuõssnaroodi vuõiggâdvuõđin (vuõssnaroodčõõđtumuš). Orgaʹnne âlgg staanâd riʹjttjemnalla  tuåimmjem- da äʹšštobddiresuurzz. Tõt âlgg še tuåimmjed õhttsažtuâjast halltõõzzkõskksa äimm-muuttõs paneel da  Aartkla  Suåvtõõzzin.  Orgaanâst  âʹlǧǧe  leeʹd  eeʹttkâʹsttmen  jäänab  vuõssnaroodi võboršeǩnallšem  orgaan  da  organisaatiad,  kook  eeʹttkâʹstte  vuõssnaroodid  lokku  vääʹldeeʹl  jânnamtiõđlaž käʹttemvuõtt.</p>
    <p>Valdiain  âlgg  uʹvdded    sääʹmtegga  piirieeʹjji  põõšši  teäggtõõzz  äimm-muuttõõzz šiõttõõvvmõʹšše,  tõn  tuʹtǩǩumuʹšše  da  jiijjâz  äimmpolitiikk  ooudâsviikkmõʹšše.  Pukin sääʹmteeʹǧǧin  âlgg  tuåimmjed  pirrõs-  da  äimmaaʹššin  vaʹstteei  veʹrǧǧooumaž  da äʹšštobddiluʹvddkåʹdd kååʹtt ǩiõttʼtââll täid kõõččmõõžžid. Valdiain âlgg uʹvdded põõšši teäggtõs näkkam tuâjai hoiddu.</p>
    <p>SPN  vuäinn,  što  äimm-muuttõštuʹtǩǩumuužž  âlgg  lââʹzzted  da  tuʹtǩǩumuužžâst  âlgg  åårsted smiõttâd  eärben  äimm-muuttõõzz  vaikktõõzzi  da  hääitai  uuʹcceem  diõtt  aartkla  vuõssnaroodi jälstemvuuʹdid. Tuʹtǩǩumuužž da tuʹtǩǩeemteäggtõõzz õõlǥʹči koordinoida õhttsažtuâjast valdiai, aartkla suåvtõõzz da äv. vuõssnaroodin.</p>
    <p>Saaʹmi parlamenttaarlaž suåvtõs auʹǯǯai Taarr, Ruõcc da Lääʹddjânnam sääʹmteeʹǧǧid čõnnõõttâd ooudâsviikkâd tuåimid  ǩeâllʼjem šõddmõõžži mieʹlddsânji energiiäuʹǩǩeem  viõkksmâʹttem diõtt  da  äimm-muttõõzz  šõddeei  kaaʹsti  cõggâm  diõtt.  SPN  âlgg  tuåimmjed  ooudâsviiǥǥeeʹl ođđsmõõvvâm energiivueʹjji âânnmõõžž. SPN čõnnââtt raajjâd äimmpolitiikkla prograamm.</p>
    <p xml:lang="fin">Biodiversiteettisopimuksen  osapuolikokous  COP6  vuonna  2002  päätti,  että  sopimusosapuolet</p>
    <p xml:lang="fin">sitoutuvat pysäyttämään luonnon monimuotoisuuden köyhtymisen vuoteen 2010 mennessä.</p>
    <p xml:lang="eng">Ad Hoc Working Group on Article 8(j) and related provisions  United Nations Declaration on The Rights of Indigenous Peoples, 2007.   Intergovernmental Panel on Climate Change (IPCC)</p>
  </body>
</document>
