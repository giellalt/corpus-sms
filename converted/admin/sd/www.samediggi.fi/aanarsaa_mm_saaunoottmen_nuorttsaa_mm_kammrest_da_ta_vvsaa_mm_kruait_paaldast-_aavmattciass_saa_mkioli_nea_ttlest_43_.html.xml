<document xml:lang="sms" id="no_id"><header><title>Aanarsääʹmm sääunõõttmen, nuõrttsääʹmm kämmrest da tâʹvvsääʹmm kruâit paaldâst– äävmättčiâss sääʹmǩiõli neäʹttlest 43! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>314</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/20/aanarsaamm-saaunoottmen-nuorttsaamm-kammrest-da-tavvsaamm-kruait-paaldast-aavmattciass-saamkioli-neattlest-43/?lang=nuo</origFileName><parallel_text xml:lang="fin" location="inarinsaamea_loylyissa_koltansaamea_kammarissa_ja_pohjoissaamea_padan_aaressa_-_avoimet_oppitunnit_saamen_kielten_viikolla_.html"/><parallel_text xml:lang="sme" location="anarasgiella_lievllaid_siste_nuortalasgiella_gammaris_ja_davvisamegiella_badi_guoras_-_rabas_oahppodiimmut_sami_giellavahku_.html"/><parallel_text xml:lang="smn" location="anaraskiela_lievlai_siste_nuorttalaskiela_kamarist_ja_tavesamikiela_paadi_piallast_-_avus_oppatiijmeh_samikielai_ohhoost_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Aanarsääʹmm sääunõõttmen, nuõrttsääʹmm kämmrest da tâʹvvsääʹmm kruâit paaldâst– äävmättčiâss sääʹmǩiõli neäʹttlest 43!</p>
<p>Sääʹmǩiõli ougglõsõhttvuõđid äuʹǩǩeei mättʼtõõzz piʹlotthaʹŋǩǩõs jääʹrjast pukid še tän eeʹjj äävmättčiâssid sääʹmǩiõli neäʹttlest 43!</p>
<p>Mättčiâssi teeman lij domm da pirrõs. Aanarsääʹm mättčieʹsse koʹlle sääunõõttmõš da možât kaʹlddjest tåiddõõttmõš, nuõrttsääʹm mättčiâssin tobdstõõđât jiijjâs kämmra da tõn peittaaʹššid, tâʹvvsääʹm čiâssin âʹpet mättjet, mäʹhtt ǩeʹttempõõrtâst vuäitt pävvrõõššâd tâʹvvsääʹmǩiõʹlle.</p>
<p>Mättčiâssi jurddjen lij uʹvdded jäänab teâđaid sääʹmǩiõlin da seämmast še sääʹmkulttuurâst. Mättčiâssi täävtõsjoukkân liâ vuâđđmättʼtõõzz škooulneeʹǩǩ da nuuʹbb tääʹzz mättʼtõõđi, leša mättjemčiâssid vuäǯǯa vuässõõttâd puk sääʹmǩiõlin älšmam oummu. Čiâssid vuäitt vuässõõttâd håʹt ǩii mättjeei jiõččines leʹbe puk klassneeʹǩǩ vueiʹtte vuässõõttâd õõutsââʹjest seämma poʹdde õhttsaž aparaattâst. Vuässõõttâd vuäitt še määŋg čieʹsse.</p>
<p>Mättčiâss ââʹnet ougglõsõhttvuõđin Microsoft Teamsist. Čiâss liâ õhttsiʹžže koumm, õhtt juõʹǩǩ Lääʹddjânnmest mainstum sääʹmǩiõlâst: aanar-, nuõrtt- da tâʹvvsääʹmǩiõlâst.</p>
<p type="title">Mââibargg 25.10. čiâss 10–10.45</p>
<p><em type="italic">Aanarsääʹmm sääunõõttmen </em></p>
<p>Uʹčteeʹlen Laura Ylinampa</p>
<p>Täävtõsjoukk pââibužškooul da nuʹbb tääʹss.</p>
<p>Õhttnemliŋkk: Puäʹđ såbbra teäʹddleeʹl täʹst</p>
<p type="title">Seärad 26.10. čiâss 10–10.45</p>
<p><em type="italic">Nuõrttsääʹmm kämmrest </em></p>
<p>Uʹčteeʹlen Kia Olin da Sirkka Sanila</p>
<p>Täävtõsjoukk 0.–2. klass</p>
<p>Õhttnemliŋkk: Puäʹđ såbbra teäʹddleeʹl täʹst</p>
<p type="title">Neljdpeiʹvv 27.10. čiâss 10–10.45</p>
<p><em type="italic">Tâʹvvsääʹmm kruâit paaldâst. </em></p>
<p>Uʹčteeʹlen Máren-Elle Länsman</p>
<p>Täävtõsjoukk 3.–6. klass</p>
<p>Õhttnemliŋkk: Puäʹđ såbbra teäʹddleeʹl täʹst</p>
<p>Čiâssin vuäitt kõõččâd kõõččmõõžžid da saǥstõõllâd chaatâst. Čiâssid ij taarbâž iʹlmmtõõttâd ouddǩiõʹtte. Mättčiâssid jeäʹt ruõkku.</p>
<p>Tääʹrǩab vuäppõõzz čiâssid vuässõõttmõʹšše tääiʹben .</p>
<p type="title">Õhttvuõttoummu:</p>
<p>Hanna Helander, haʹŋǩǩõsjååʹđteei hanna.helander@edu.utsjoki.fi 040 701 2094</p>
<p>Arla Magga, haʹŋǩǩõskoordinaattor arla.magga@samediggi.fi 040 6875989</p>
<p><em type="italic">Lââʹssteâđ Sääʹmǩiõli ougglõsmättʼtõshaʹŋǩǩõõzzâst: </em></p>
<p>Sääʹmǩiõl ougglõsõhttvuõđid äuʹǩǩeei mättʼtõõzz piʹlotthaʹŋǩǩõs lij Uccjooǥǥ kååʹdd jååʹđtem da Sääʹmteeʹǧǧ koordinâʹsttem haʹŋǩǩõs. Haʹŋǩǩõõzz teäggat mättʼtõs- da kulttuurministeria. Haʹŋǩǩõõzz täävtõssân lij taʹrjjeed sääʹmǩiõli ougglõsõhttvuõđid äuʹǩǩeei mättʼtõõzz vuâđđškooul škooulniiʹǩǩid da nuuʹbb tääʹzz mättʼtõõđjid sääʹmvuuʹd kooʹddi åålǥbeäʹlnn kueʹhtt neäʹttelčiâss da viikkâd ooudâs sääʹmǩiõli ougglõsmättʼtõõzz pedagogiikk. Ougglõsmättʼtõshaʹŋǩǩõõzz mättʼtõs lij tuõttäiggsaž (synkroonlaž) mättʼtõs. Täʹl uʹčteeʹl da ougglõsmättʼtõʹsse vuässõõđi škooulneeʹǩǩ da mättʼtõõđi vuässâʹtte seämma-ääiʹj mättčiâssid jijjjâs ǩieʹččaparaattin, leša fyyslânji jeeʹres paaiʹǩin.</p>
<p><em type="italic">Lââʹssteâđaid sääʹmǩiõli neäʹttlest: </em></p>
<p>Sääʹmǩiõli neäʹttel 24.–30.10.2022 jurddjen lij kaggâd sääʹmǩiõli sââʹj, da lââʹzzted sääʹmǩiõl da kulttuur tobddmõõžž õhttsažkååʹddest. Samai tän neäʹttlest puäʹtte sääʹmǩiõl koʹllʼjed da kuâsttjed juõʹǩǩ sââʹjest!</p>
</body></document>
