<document xml:lang="sms" id="no_id"><header><title>Anna Lumikivi alttii čeäʹppvuõđpeeiʹvi tuâjjliʹžžen - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>145</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/02/26/anna-lumikivi-alttii-cea%CA%B9ppvuodpeei%CA%B9vi-tuajjli%CA%B9zzen/?lang=nuo</origFileName><parallel_text xml:lang="fin" location="anna_lumikivi_aloitti_taidetapahtumatyontekijana.html"/><parallel_text xml:lang="sme" location="anna_lumikivi_alggahii_daiddadahpahusbargin.html"/><parallel_text xml:lang="smn" location="anna_lumikivi_aalgij_taaidatabahtuspargen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Anna Lumikivi alttii čeäʹppvuõđpeeiʹvi tuâjjliʹžžen</p>
<p>Sääʹmnuõri čeäʹppvuõđpeeiʹvi riâššmõõžž aʹlǧǧe ââʹn tuõđi ouddned. Nuõrttsäʹmmlaž musikkneǩ Äʹnn Lumikivi lij alttääm Sääʹmnuõri čeäʹppvuõđpeeiʹvi tuâjjliʹžžen. Čeäʹppvuõđpeeiʹv riâššât Aanar Sajoozzâst 10.-11.4. da peeiʹvi teeʹmmen lie teaʹtter da mainstummuž määŋg hääʹm.</p>
<p>Čeäʹppvuõđpeeiʹvin vaʹlljeet sääʹmnuõri eeʹttǩeeʹjid väʹlddkååddlaž Teatris-šõddmõʹžže, koon riâššât Jyväskyläst vueʹssmannust. Lââʹssen paʹlǩǩeet pueʹrmõs maainâsčieʹppid. Mainstummuž hääʹm vueiʹtte leeʹd jeeʹresnallšem sääʹnnčeäʹppvuõđ hääʹm da luõđ, livđđ da leuʹdd.</p>
<p>Čeäʹppvuõđpeeiʹv lie Änna ouddlest toobdâs. – Leäm ǩeâšttjõõttâm uʹcc niõđžen da tõn mâŋŋa leäm leämmaž kueiʹt vuâra ärvstõõlli da õõut vuâra jååʹđteeʹjen, mušttal Äʹnn. – Lij hääʹsǩ piâssâd riâššâd Sääʹmnuõri čeäʹppvuõđpeeiʹvid, koin lie kuʹǩes äʹrbbvuõđ da šuur vaikktõõzz sääʹmmvuud päärnaid da nuõrid – nuʹtt mâʹte tõin lie leämmaž muʹnne še.</p>
<p>Čeäʹppvuõđpeeiʹvi iʹlmmtõõttmõš älgg sõrgg Webropolist. Seuʹrre Sääʹmteeʹǧǧ neʹttseeidaid, čeäʹppvuõđpeeiʹvi Facebook-seeid da Instagram da vuässõõđ!</p>
<p>Väʹlddkååddlaž Teatris-šõddmõõžž vuäʹppõõzzid kaaunak tääiʹben:</p>
<p>https://nuorikulttuuri.fi/wp-content/uploads/sites/111/2018/12/saannot-teatris-2019.pdf</p>
<p><em type="italic">Õhttvuõđteâđ </em></p>
<p>anna.lumikivi(at)samediggi.fi</p>
<p>teʹl. 010 8393 174 da 040 684 1957</p>
<p>Facebook: @saamelaisnuortentaidetapahtuma</p>
<p>Instagram: @samenuoraid_daiddadahpahus</p>
</body></document>
