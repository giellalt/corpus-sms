<document xml:lang="sms" id="no_id"><header><title>Bareents vuuʹd alggmeerai jõnnsååbbar Brysslest  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>269</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/21/bareents-vuu%CA%B9d-alggmeerai-jonnsaabbar-brysslest/?lang=nuo</origFileName><parallel_text xml:lang="fin" location="barentsin_alueen_alkuperaiskansojen_huippukokous_brysselissa.html"/><parallel_text xml:lang="sme" location="barents_guovllu_eamialbmogiid_allacoahkkin_brysselis_.html"/><parallel_text xml:lang="smn" location="barents_kuavlu_algaaalmugij_njunoscuakkim_brysselist_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Bareents vuuʹd alggmeerai jõnnsååbbar Brysslest</p>
<p>Lääʹdd Sääʹmteʹǧǧ da Lääʹdd Bareents euroaarktlaž suåvtõõzz saaǥǥjååʹđteeivuõtt reäʹšše õhttsažtuâjast Euroopp parlameeʹntin alggmeerai jõnnsåbbar Brysslest 22.-24.3.2023. Såbbar kõskksaž teeʹm liâ aarktlaž vuuʹd äimmõsmuuttâs, Euroopp unioni tââvas politiʹǩǩe da säʹmmlaid õhttneei kõõččmõõžž di äʹrbbvuõđlaž teâtt da kulttuuräʹrbb sääʹmõhttsažkååʹddest.</p>
<p>Sääʹmjõnnsååbbar lij oʹdinakai vueiʹttempodd, kååʹtt põhtt Lääʹdd, Ruõcc da Taarr säʹmmlaid vuõss vuâra õõutsâjja da jõnn norrõõzzin Brysseela EU-mieʹrreeʹji kõskkvuõʹtte. Täävtõssân lij viikkâd ooudâs Sääʹmteeʹǧǧ da EU tåimmorgaani kõskksaž vuârrsaakkeem da õhttsažtuâj di jueʹǩǩed teâđ da tobdlmid ǩeâllʼjeei ouddnummuž tuäʹrjjen. Jõnnsåbbar mainsteeʹjid koʹlle jm. parlameeʹnt saakkooumaž Matti Vanhanen, Lääʹdd Sääʹmteeʹǧǧ I väärrsaaǥǥjååʹđteeʹjj Anni Koivisto, di Euroopp parlameeʹnt saakkooumaž Roberta Metsola. Jõnnsååbbar kägg ouʹdde še sääʹmkulttuur: Euroopp parlameeʹntest lij kuâsttjemnalla čeäppõsneǩ Anders Sunna čeäppõsčuäjtõs da såbbar prograammâst kuulât Niko Valkeapää, Anna Morottaja da Ailu Valle musiikk. Jõnnsåbbar lââʹssen Barents vooudlaž nuõrisuåvtõs (Barents Regional Youth Council, BRYC) reäšš nuõrišõddmõõžž õhttsažtuâjast EU-Sámi Youth Idea Lab haʹŋǩǩõõzzin.</p>
<p type="title">Bareents euroaarktlaž suåvtõs</p>
<p>Bareents euroaarktlaž suåvtõs (Barents Euro–Arctic Council, BEAC) vuâđđeeš Taarr alttõõzzâst eeʹjjest 1993 uvddum Ǩeârkknjaarǥ čõõđtõõzzin Lääʹdd, Taarr, Ruõcc da Ruõšš kõskksaž õhttsažtuâjjfoorumân. Ruõšš kõrmmlemvääin seuʹrrjõssân õhttsažtuâjj Ruõššjânnmin lij jiõŋtum pukin BEAC-konteeʹkstin da juätkkai Lääʹdd raajjâm <span type="quote">”Friends of the Presidency”</span> -formaatâst, koozz koʹlle Ruõšš lokku vääʹldǩani jeeʹres BEAC-vuäzzlažjânnam da EU.</p>
<p>Vueʹjj õhttsažtuâjaid tuejjeet tuâjj-jooukâst, koid še vuäppõsuʹvddi orgaan spesiaalsââʹj naaudšeei alggmeerai tuâjj-joukk lokkââvv. Tuâjj-joouk täävtõssân liâ alggmeerai intreeʹss tuõrvvmõš da ouʹdde pohttmõš. Ruõššjânnmin tuejjeem õhttsažtuâj jiõŋtem seuʹrrjõssân tuâj leät juõtkkum Lääʹdd, Ruõcc da Taarr säʹmmlai kõõsk. Seeʹst lij kõskksaž rool še jõnnsåbbar valmštõõllmõõžžâst.</p>
<p type="title">Lââʹssteâđ</p>
<p>Jari Vilén Bareents euroaarktlaž suåvtõõzz veʹrǧǧneǩkomitea (CSO) saaǥǥjååʹđteeʹjj, Ambassneǩ +358 295 350 381 jari.vilen@formin.fi</p>
<p>Anni Koivisto Alggmeerai tuâjj-joouk saaǥǥjååʹđteeʹjj, Sääʹmteeʹǧǧ 1. väärrsaaǥǥjååʹđteeʹjj +358 40 415 5969 anni.koivisto@samediggi.fi</p>
<p>https://www.samisummit.org/</p>
</body></document>
