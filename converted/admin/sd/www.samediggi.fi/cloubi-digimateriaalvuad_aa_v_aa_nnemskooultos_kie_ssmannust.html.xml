<document xml:lang="sms" id="no_id"><header><title>Cloubi-digimateriaalvuâđ ääʹv ââʹnnemškooultõs ǩieʹssmannust - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>257</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/06/03/cloubi-digimateriaalvuad-aav-aannemskooultos-kiessmannust/?lang=nuo</origFileName><parallel_text xml:lang="fin" location="cloubi-digimateriaalialustan_avoin_kayttokoulutus_kesakuussa.html"/><parallel_text xml:lang="sme" location="cloubi-digimaterialavuodu_rabas_geavaheaddjiskuvlejupmi_geassemanus.html"/><parallel_text xml:lang="smn" location="cloubi-digimateriaalvuadu_avus_kevttimskovlim_kesimaanust.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Cloubi-digimateriaalvuâđ ääʹv ââʹnnemškooultõs ǩieʹssmannust</p>
<p><em type="italic">Sääʹmteʹǧǧ da Arktista pedagogiikkaa ll-haʹŋǩǩõs jäʹrjste Cloubi-digimateriaalvuâđ ââʹnnemškooultõõzz ǩieʹssmannu äiʹǧǧen. Škooultõs lij äävai pukid pâʹjjel 15-âkksaid ǩeäin miõll ǩeäss digimateriaal raajjma. </em></p>
<p>Cloubi lij ânnʼjõž mättmateriaalvuâđđ, koonn määŋg mättmateriaal čõõđteei âʹnne. Sääʹmǩiõllsaž mättʼtummuš diõtt Cloubiiʼje lij puuʹtʼtum aainâs historia da õhttsažkåʹddmäätt Forum-materiaal da jieʹnnǩiõl Virkkuuvääri-räidd. Ääʹv digimateriaalid vuäitt tobdstõõttâd tääiǥ: Avoimet digimateriaalit .</p>
<p type="title">Škooultõõzzin ǩiʹcstõk pueʹttivuõʹtte</p>
<p>Škooultõõzz pääiʹǩ lij pueʹrr tobdstõõttâd digimateriaal puuʹtʼtummša da vuäǯǯad toobdâlm digimateriaal raajjmest.</p>
<p>– Škooultõs oudd vueiʹttemvuõđ ǩiõččlõõttâd, måkkmen digimateriaal raajjmõš tobddai da leʹčči-a tõʹst nuõrid äuʹǩǩ puõʹttivuõđâst. Haaʹleep taʹrjjeed škooultõõzzin nuõrid še miõllǩieʹssi tuejjummuš ǩeäzzas. Juõʹǩǩ vuässõõtti vuäitt ǩiõččlõõttâd vuâla vueiʹttemvuõđid da raajjad jiijjâs digimateriaalees håʹt ǩieʹsspââʹj, ceälkk Sääʹmteeʹǧǧ mättmateriaalpiisar Petra Kuuva.</p>
<p type="title">Škooultõs äävad vueiʹttemvuõđid sääʹmǩiõllsaž mättmateriaaltuõjju</p>
<p>Sääʹmteeʹǧǧ škooultõs-da mättmateriaalkoontâr digimateriaali puuʹtʼtummuš lij lâssneʹmmen. Sääʹmteʹǧǧ tuäivv, štõ sääʹmǩiõllsaž mättmateriaaltuõjju vuäǯǯat ođđ raajjʼjid. Digitaalʼlaž silttummuš lââʹssen mättmateriaalpuuʹtʼtummuš taarbâž še kaartʼteejid da teeʹksti lookkjid.</p>
<p>Škooultõʹsse vuässõõttmõš da Cloubist tuejjummuš ooʹnnast takai teâttmašinain da šiõǥǥ interneʹttõhttvuõđin. Cloubi-pirrõs tåimm plaađnjest, prograamm ij taarbâž laaddâd jiijjâs teâttmašinan. Takai puällpooʹrdin da säʹppleejain piʹrǧǧad puârast.</p>
<p>Škooultõs lij lääddas da tõn ââʹnet Hangouts -ougglõsõhttvuõđin:</p>
<list><p type="listitem">Škooultõs 1: 14.6.2021 klo 14:00 – 16:00</p>
<p type="listitem">Škooultõs 2: 21.6.2021 klo 14:00 – 16:00</p>
<p type="listitem">Škooultõs 3: 28.6.2021 klo 14:00 – 16:00</p>
<p type="listitem">Loppčuäʹjtummuš: 09.8.2021 klo 14:00 – 16:00.</p>
</list><p>Loppčuäʹjtummuš mâŋŋa materiaalid õlmstââʹttet Cloubist ääʹv digimateriaalin materiaalraajji looʹvin.</p>
<p>Škooultõʹsse iʹlmmtõõttmõš Webropol-lomaakk pääiʹǩ 10.6.2021 mõõneeʹst.</p>
<p type="title">Lââssteâđ:</p>
<p>Petra Kuuva Mättmateriaalpiisar 040 677 22 75 petra.kuuva(at)samediggi.fi Sääʹmteʹǧǧ</p>
<p>Unni Länsman Projeʹkttjååʹđteei, Arktista pedagogiikkaa II-haʹŋǩǩõs 050 502 1357 unni.lansman(at)sogsakk.fi Sääʹmvuuʹd škooultemkõõskõs</p>
<p type="title">Liiŋk:</p>
<p>www.samediggi.fi</p>
<p>Sääʹmteeʹǧǧ škooultõs- da mättmateriaalkoontâr Koulutus ja oppimateriaali – Samediggi</p>
<p>Arktista pedagogiikkaa II, sääʹm-mättʼtõõzz digiverkosto -haʹŋǩǩõs www.sogsakk.fi/arktistapedagogiikkaa2</p>
</body></document>
