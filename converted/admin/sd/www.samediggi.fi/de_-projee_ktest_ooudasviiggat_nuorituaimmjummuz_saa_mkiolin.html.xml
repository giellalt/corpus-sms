<document xml:lang="sms" id="no_id"><header><title>De!-projeeʹktest ooudâsviiǥǥât nuõrituåimmjummuž sääʹmǩiõlin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>113</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/puuttam-hankkoozz/de-projeektest-ooudasviiggat-nuorituaimmjummuz-saamkiolin/?lang=nuo</origFileName><parallel_text xml:lang="fin" location="de_-projektissa_kehitetaan_nuorisotoimintaa_saamen_kielilla.html"/><parallel_text xml:lang="sme" location="de_-proseavttas_ovddidit_samegielat_nuoraiddoaimma.html"/><parallel_text xml:lang="smn" location="de_-projektist_ovdedeh_samikielalii_nuoraitooima.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">De!-projeeʹktest ooudâsviiǥǥât nuõrituåimmjummuž sääʹmǩiõlin</p>
<p>De!-projeeʹktest ooudâsviiǥǥât nuõrituåimmjummuž sääʹmǩiõlin</p>
<p>Sääʹmteeʹǧǧ nuõrisuåvtõõzz De!-projeeʹktest ooudâsviiǥǥât nuõri luõvâsääiʹj tuåimmjummuž pukin Lääʹddjânnmest mainstum sääʹmǩiõlin. Projeeʹkt täävtõssân lij mooutʼted sääʹmnuõrid plaaneed jiõčč, måkam sääʹmǩiõllsaž luõvâsääiʹj tuåimmjummša sij jiõčč haaʹleʹče vuässõõttâd. De!-projeeʹktest kaartʼtet še, måkam sääʹmǩiõllsaž nuõri tuåimmjummuž jeeʹres kååʹdd da õhttõõzz tän poodd rieʹšše. Projeeʹkt poodd viiǥǥât čõõđ nuõri plaanääm sääʹmǩiõllsaž luõvâsääiʹjtuåimmjummuž piloottid. Täävtõssân lij nââneed sääʹmǩiõllsaž nuõrikulttuur da smeʹllkâʹtted nuõrid ââʹnned sääʹmǩiõl luõvâsäiʹǧǧen še.</p>
<p>De!-projeeʹkt ouddnummuž vuäitt seuʹrrjed Nuõrisuåvtõõzz sosiaalʼlaž media kanaalin, Instagraammâst da Facebookâst. Projeeʹkt viiǥǥât čõõđ ääiʹjest 1.10.2018-30.8.2019 da tõn teäggat Leader Tââʹvmõs Lappi.</p>
<p>13-29-âkksaž nuõrr! Vaʹstted De!-projeeʹkt kõjldõʹsse sääʹmǩiõllsaž nuõrituåimmjummšest:</p>
<p>https://www.samediggi.fi/de/</p>
<list/><p type="title">Lââʹssteâđ:</p>
<p>Projeʹktt-tuâjjlaž Tuuli Miettunen, tuuli.miettunen@samediggi.fi , teʹl. 010 839 3133 / 040 650 7505</p>
</body></document>
