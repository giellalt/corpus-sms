<document xml:lang="sms" id="no_id"><header><title>E´tǩǩed vuä´ssla sää´mtee´ǧǧ nuõrisuåvtõ´sse 2018–2019 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>163</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/01/21/et%C7%A9%C7%A9ed-vuassla-saamtee%C7%A7%C7%A7-nuorisuavtosse-2018-2019/?lang=nuo</origFileName><parallel_text xml:lang="fin" location="esita_jasenta_saamelaiskarajien_nuorisoneuvostoon_2018-2019.html"/><parallel_text xml:lang="sme" location="evttot_lahtu_samedikki_nuoraidraddai_2018-2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Eʹtǩǩed vuäʹssla sääʹmteeʹǧǧ nuõrisuåvtõʹsse 2018–2019</p>
<p>Sääʹmteeʹǧǧ õhttvuõđâst tuåimmai nuõrisuåvtõs. Suåvtõõzz šiõttʼteem-mieʹlddlaž tuâjjan lij ooudâsviikkâd sääʹmnuõri ǩiõllʼlaž da kulttuursaž vuõiggâdvuõđid di ravveed sääʹmnuõri identeeʹtt nuõrituâi pääiʹǩ. Lââʹssen suåvtõs âlgg valmštõõllâd tõid sääʹmteeʹǧǧ eʹtǩǩõõzzid, čuäʹjtõõzzid, aalttõõzzid, ceâlklmid da jeeʹres peäʹlestvälddmõõžžid, kook kuâʹsǩǩe sääʹmnuõrid.</p>
<p>Suåvtõʹsse vaʹlljeet vitt šiõttʼteem-mieʹlddlaž vuäʹssla da siʹjjid personnallšem vääʹrrvuässlaid. Vuäʹssla feʹrttje leeʹd 18–28-âkksa älššas sääʹmnuõr. Lââʹssen suåvtõʹsse vaʹlljeet vitt põõšši äʹšštobddi. Äʹšštobddivuäʹssla feʹrttje leeʹd vaʹlljeem poodd 15–17- âkksa. Suåvtõõzz vuäʹssla jiâ taarbâž leeʹd sääʹmteeʹǧǧ vuäʹssla, ij-ǥa seeʹst taarbâž jälsted sääʹmvuuʹdest. Sääʹmǩiõll jieʹnnǩiõllân ij leäkku sami vääžnai, leâʹša sääʹmǩiõl silttumuužž ǩeâittõõlât šiõǥǥ ouddõssân. Nuõrisuåvtõõzz vaʹlljumuužžâst puäʹđet väʹlddet lokku tõn, što vuäʹssla voddâʹtte nuʹtt puârast ko vueiʹtte obb sääʹmvuuʹd di jeeʹres ǩiõlljooukid.</p>
<p>Nuõrisuåvtõs tuejjad sääʹmteeʹǧǧ halltõʹsse alttõõzz nuõrisuåvtõʹsse vaʹlljeem vuäʹsslain, da loopplaž tuʹmmstõõǥǥ tuejjad sääʹmteeʹǧǧ sååbbar.</p>
<p>Vueiʹttveʹted eʹtǩǩeed tobddmõõžži mieʹldd nuõrisuåvtõʹsse suåppi 18–28-âkksaid älššas sääʹmnuõrid da äʹšštobddivuäʹssliʹžžen suåppi 15–17-âkksaid nuõrid. Nõõmtumuužžid vuâđđõõttmõõžžineez vueiʹttveʹted vuõltteed neʹttpååʹštest nuõripiisra addrõʹsse kaisa.tapiola-lansman(at)samediggi.fi leʹbe pååʹštest Nuõrisuåvtõs, Sajos, 998700 Inari/Aanar, 13.11.2017 räjja.</p>
<p>Lââʹssteâđaid vuäʹǯǯveʹted nuõripiisrest, teʹl. +358 50 382 5179.</p>
</body></document>
