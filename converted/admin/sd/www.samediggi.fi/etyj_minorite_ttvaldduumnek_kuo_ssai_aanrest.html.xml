<document xml:lang="sms" id="no_id"><header><title>Etyj minoriteʹttväldduumneǩ kuõʹssai Aanrest - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>132</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/14/etyj-minoritettvaldduumnek-kuossai-aanrest/?lang=nuo</origFileName><parallel_text xml:lang="eng" location="osce_high_commissioner_on_national_minorities_to_visit_inari.html"/><parallel_text xml:lang="fin" location="etyjin_vahemmistovaltuutettu_vierailee_inarissa_.html"/><parallel_text xml:lang="sme" location="etyj:a_vehadataittardeaddji_galleda_anaris.html"/><parallel_text xml:lang="smn" location="etyj_ucceeblohovaldalas_kuallee_anarist.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Etyj minoriteʹttväldduumneǩ kuõʹssai Aanrest</p>
<p><em type="italic">Euroopp staanvuõtt- da õhttsažtuâjjorganisaatio Etyj minoriteʹttväldduumneǩ Kairat Abdrakhmanov kuõʹssai Aanrest 15.-16.2.2023. Minoriteʹttväldduumneǩ vuäinn kueʹssreeis poodd Sääʹmteeʹǧǧ eeʹttǩeeʹjid, tuõttvuõtt- da suåvâdvuõttkomissio eeʹttǩeeʹjid, saaʹmi siidsåbbar eeʹttǩeeʹjid, sääʹmorganisaatioid di sääʹm dommvuuʹd kooʹddi eeʹttǩeeʹjid. </em></p>
<p>– Lij tuõđi fiinâs, što Etyj čuäʹjat miõl ǩeässmõõžžâs sääʹmaaʹšši årra samai ååʹn, ǥu sääʹmteʹǧǧlääʹǩǩ da tõn tuejjeem aalmjallaš vueʹǩǩ lij kueʹssreeis vuâđđan. Etyj:in lij vääžnai rool meersaž minoriteʹtt vuõiggâdvuõđi suõjjlummšest, särnn Sääʹmteeʹǧǧ saaǥǥjååʹđteeʹjj Tuomas Aslak Juuso.</p>
<p>Lââʹssen minoriteʹttväldduumneǩ tobdstââtt kueʹssreeis poodd jieʹllemvueʹǩǩaaʹššid da kuõʹssai Yle Sápmi tååimtõõzzâst di aanarsääʹmǩiõllsaž ǩiõllpieʹzzest.</p>
<p>Etyj minoriteʹttväldduumneǩ ǩiččal cõggâd da lääiʹveed tiâddõõzzid, kook õhttne meersaž minoriteeʹttid Etyj vuuʹdest. Tuâjast teäʹddââvv jõskk diplomatia da jeeʹres vuäʹssbeäʹli kõskksaž õhttsažtuâj tueʹrjjummuš.</p>
<p type="title">Lââʹssteâđaid:</p>
<p>Tuomas Aslak Juuso Saaǥǥjååʹđteeʹjj 040 687 3394 tuomas.juuso@samediggi.fi</p>
<p>Inka-Saara Arttijeff meeraikõskksaž aaʹšši piisar 10 839 3 198 / 50 574 7 629 inka-saara.arttijeff@samediggi.fi</p>
</body></document>
