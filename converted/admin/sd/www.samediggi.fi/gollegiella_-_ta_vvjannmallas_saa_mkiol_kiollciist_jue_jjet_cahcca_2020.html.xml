<document xml:lang="sms" id="no_id"><header><title>GOLLEGIELLA – Tâʹvvjânnmallaš sääʹmǩiõl ǩiõllciist jueʹjjet čâhčča 2020 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>175</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/06/02/gollegiella-tavvjannmallas-saamkiol-kiollciist-juejjet-cahcca-2020/?lang=nuo</origFileName><parallel_text xml:lang="fin" location="gollegiella_-_pohjoismainen_saamen_kielen_kielipalkinto_jaetaan_syksylla_2020.html"/><parallel_text xml:lang="sme" location="gollegiella_-_davviriikkalas_sami_giellabalkkasupmi_geigejuvvo_cakcat_2020.html"/><parallel_text xml:lang="smn" location="kollekiela_-_tave-eennamlas_saami_kielapalhasume_juahhoo_cohcuv_2020.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">GOLLEGIELLA – Tâʹvvjânnmallaš sääʹmǩiõl ǩiõllciist jueʹjjet čâhčča 2020</p>
<p>GOLLEGIELLA – tâʹvvjânnmallaš sääʹmǩiõl ǩiõllciist jueʹjjet ååucad vuâra čâhčča 2020 sääʹmaaʹššin vaʹstteei ministeeʹri da sääʹmtiiʹǧǧi saaǥǥjååʹđteeʹji kaaunõõttmest Heʹlssnest skamm-mannust. Ǩiõllciist miõđât õõutoummid leʹbe õõutstõõzzid Taarâst, Ruõccâst, Lääʹddjânnmest leʹbe Ruõššjânnmest sääʹmǩiõl ooudâsviikkmest.</p>
<p>Ǩiõllciist miõttmõõžž lie alttääm Taar, Lääʹddjânnam da Ruõcc sääʹmaaʹššin vaʹstteei ministeeʹr da täi jânnmi sääʹmtiiʹǧǧi saaǥǥtuõʹllʼjeei. Ciist juõʹǩǩeš vuõssvuâra eeʹjjest 2004 da tõn jueʹjjet juõʹǩǩ nuuʹbb eeʹjj. Ciist šorradvuõtt lij 15 000 euʹrred.</p>
<p><em type="italic">Ǩiõllciist täävtõs </em></p>
<p>Ǩiõllciist täävtõssân lij pueʹreed sääʹmǩiõl ooudâsviikkmõõžž âânnmõõžž da seillmõõžž Taarâst, Ruõccâst, Lääʹddjânnmest da Ruõššjânnmest.</p>
<p><em type="italic">Ǩii vuäitt vuäǯǯad ciist? </em></p>
<p>Ǩiõllciist miõđât privattoummid (ml. joouk) leʹbe õõutstõõzzid (ml. õhttõõzz, stroiʹttel), kook lie tuåimmâm miârkteei nalla sääʹmǩiõl oouʹdeem, ooudâsviikkâm da seillmõõžž diõtt. Ǩiõllciist vueiʹtet miõttâd ouddmiârkkân ǩeerjlaž, njäälmlaž leʹbe jeeʹres tuâjai diõtt, kook vuäiʹtte kuõskkâd veiddsânji jeeʹres tuåimmsuõʹrjid. Ciist vueiʹtet jueʹǩǩed määŋg cisttvuäǯǯai kõõskâst.</p>
<p><em type="italic">Nõõmât jiijjad võboršeeʹǩǩ! </em></p>
<p>Õõutooumaž, joukk leʹbe õõutstõs Taarâst, Ruõccâst, Lääʹddjânnmest da Ruõššjânnmest vuäitt eʹtǩǩeed eeʹjj 2020 ǩiõllciist vuäǯǯai. Eʹtǩǩõõzz ǩiõllciist vuäǯǯjen da jäänmõsân 1-2 seeid ǩeerjlaž vuâđđõõttmõõžž âlgg tuåimted mââimõsân 16.8.2020 addrõʹsse:</p>
<p>Gollegiella-ärvvtõõllâmkomitea piisar Anne Kirste Aikio Lääʹddjânnam Sääʹmteʹǧǧ anne-kirste.aikio(at)samediggi.fi</p>
</body></document>
