<document xml:lang="sms" id="no_id"><header><title>Iʹlmmet škooulneeʹǩǩ sääʹmǩiõli ougglõsmättʼtõʹsse lookkâmekka 2023–2024! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>280</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/07/ilmmet-skooulneekk-saamkioli-ougglosmatttosse-lookkamekka-20232024/?lang=nuo</origFileName><parallel_text xml:lang="fin" location="ilmoita_oppilas_saamen_kielten_etaopetukseen_lukuvuodelle_2023-2024_.html"/><parallel_text xml:lang="sme" location="almmut_oahppi_samegielaid_gaiddusoahpahussii_lohkanjahkai_2023-2024_.html"/><parallel_text xml:lang="smn" location="almoot_uappee_samikielai_kaidusmattaattasan_luuhamihan_2023-2024_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Iʹlmmet škooulneeʹǩǩ sääʹmǩiõli ougglõsmättʼtõʹsse lookkâmekka 2023–2024!</p>
<p>Iʹlmmet škooulneeʹǩǩ Sääʹmǩiõli ougglõsõhttvuõđid äuʹǩǩeei mättʼtõõzz pilotthaʹŋǩǩõõzz lookkâmeeʹjj 2023–2024 mättʼtõʹsse 31.3.2023 mõõneeʹst. Iʹlmmtõõttmõš kuâskk nuʹt ođđ ǥu haʹŋǩǩõõzz mättʼtõõzzâst jueʹtǩǩi mättʼtõõđjid/škooulniiʹǩǩid. Iʹlmmet škooulneǩ mättʼtõʹsse Hellewi-iʹlmmtõõttâmriâžldõõǥǥâst  .</p>
<p type="title">Mii mättʼtõs da ǩeäzz?</p>
<p>Ougglõsmättʼtõshaʹŋǩǩõs taʹrjjad sääʹmǩiõl (aanar-, nuõrtt- leʹbe tâʹvvsääʹmǩiõl) vuâđđmättʼtõõzz leʹbe lookkjiškooulmättʼtõõzz tiuddeei sääʹmǩiõl mättʼtõõzz 2 nč. Vuõssmättʼtõõzz škooulneeʹǩǩ vueiʹtte še vuässõõttâd haʹŋǩǩõõzz mättʼtõʹsse. Mättʼtõs lij jurddum sääʹmškooulniiʹǩǩid da mättʼtõõđjid, kook jälste sääʹm dommvuuʹd kooʹddi åålǥbeäʹlnn da ǩeäi piârri leʹbe sooǥǥ ǩiõll lij kååʹtt-ne Lääʹddjânnmest mainstum sääʹmǩiõlin (aanarsääʹmm, nuõrttsääʹmm leʹbe tâʹvvsääʹmm). Sääʹmǩiõl ij taarbaš ääiʹjben siltteed mättʼtõʹsse vuässõõttâm diõtt. Haʹŋǩǩõs ij taʹrjjed mättʼtõõzz rääʹvesoummuid.</p>
<p type="title">Ǩii vuäitt iʹlmmted?</p>
<p>Iʹlmmtõõttmõõžž vuäitt tueʹjjeed mättʼtõõzz jäʹrjsteei, rehtor leʹbe huõlteei. Ǥu iʹlmmtõõttmõõžž tueʹjjad huõlteei, tuäivvap huõlteei leeʹd õhttvuõđâst škooulneeʹǩǩ škoouʹle, da peäggtem škooulneeʹǩǩ haalâst da vueiʹtlvažvuõđâst vuässõõttâd sääʹmǩiõl ougglõsõhttvuõđid äuʹǩǩeei mättʼtõʹsse.</p>
<p type="title">Iʹlmmtõõttmõõžž mâŋŋa?</p>
<p>Iʹlmmteei vuäǯǯ raaveemsaaǥǥ neʹttpååšta. Mättʼtõʹsse vuässõõttmõõžžâst suåvât škooulneeʹǩǩ dommkooʹddin iʹlmmtõõtâmääiʹj puuʹđeen. Tän mâŋŋa älgg mättʼteemjoouki da sääʹm mättʼtõõzz lookkâmjiârǥ raajjmõš õhttsažtuâjast škooulivuiʹm. Mättʼtõsjooukid raajât juõʹǩǩ sääʹmǩiõʹlle jeäʹrben mättʼtõõđji ââʹǩǩ- da ǩiõlltääʹzz, lookkâmjiârǥ di škoouljååʹttem-maaʹtǩid vueiʹtlva puârast lokku vääʹldeeʹl. Mättʼtõs riâžžât ǩiõlin da jooukin, koin liâ uuʹccmõsân kuõʹhtt škooulneeʹǩǩ leʹbe mättʼtõõtti.</p>
<p>Vääʹld lokku, što måtam gåårad (ouddm. Heʹlssen, Oulu da Ruäʹvnjargg, reäʹšše tâʹvvsääʹmǩiõl mättʼtõõzz še âʹlddmättõssân. Haaʹleen mättʼtõʹsse, vääʹld õhttvuõđ jiijjad škooul rehtooʹre leʹbe gåårad škooulkonttra!</p>
<list><p type="listitem">Iʹlmmet škooulneeʹǩǩ mättʼtõʹsse</p>
<p type="listitem">Vuäppõõzz Hellewist ilmmtõõttmõʹšše</p>
</list><p>Sääʹmǩiõli lookkâmeeʹjjškooultõõzzid da jeeʹrestäässʼsaž vuäʹniǩškooultõõzzid reäšš Sääʹmvuuʹd škooultemkõõskõs , kååʹtt taʹrjjad tåʹlǩ ämmteʹld mättstroiʹttlen sääʹmǩiõli ja kulttuur škooultõõzz Lääʹddjânnmest. Tobdstõõđ mättstroiʹttel škooultõstaʹrjjummša !</p>
<p type="title">Puõʹtti šõddmõõžž</p>
<p><em type="italic">Sääʹmǩiõli ougglõsmättʼtõõzz puärrsijeäʹǩǩääž da infopodd ougglõsmättʼtõõzzâst älšsmam puärrsid </em></p>
<p>se 15.3.2023 čiâss 18.00–19.00</p>
<p>Õhttnemliŋkk: Mõõn såbbra špiâkkleeʹl täʹst</p>
<p><em type="italic">Pueʹtted tiõrvân mieʹldd sääʹmǩiõli ougglõsmättʼtõʹsse! </em></p>
<p type="title">Lââʹssteâđ:</p>
<p>Hanna Helander, haʹŋǩǩõsjååʹđteei Uccjooǥǥ kåʹdd hanna.helander@edu.utsjoki.fi 040 701 2094</p>
<p>Arla Magga, haʹŋǩǩõskoordinaattor Sääʹmteʹǧǧ arla.magga@samediggi.fi 040 687 5989</p>
<p>https://www.saamenetaopetus.com/</p>
<p>https://www.samediggi.fi/tåimmʼmõš/škooultõs-da-mättmateriaal/</p>
</body></document>
