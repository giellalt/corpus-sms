<document xml:lang="sms" id="no_id"><header><title>Iʹlmmtõõttmõš sääʹmǩiõli ougglõsmättʼtõʹsse lookkâmeeǥǥas 2021–2022 ävvni - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>296</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/10/ilmmtoottmos-saamioli-ougglosmatttosse-lookkameeas-20212022-avvni/?lang=nuo</origFileName><parallel_text xml:lang="fin" location="ilmoittautuminen_saamen_kielten_etaopetukseen_lukuvuodelle_2021-2022_avautui.html"/><parallel_text xml:lang="sme" location="almmuheapmi_samegielaid_gaiddusoahpahussii_lohkanjahkai_2021-2022_rahpasii.html"/><parallel_text xml:lang="smn" location="almottattam_samikielai_kaidusmattaattasan_luuhamihan_2021-2022_lekkasij.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Iʹlmmtõõttmõš sääʹmǩiõli ougglõsmättʼtõʹsse lookkâmeeǥǥas 2021–2022 ävvni</p>
<p>Iʹlmmtõõttmõš sääʹmǩiõli ougglõsõhttvuõđid äuʹǩǩeei mättʼtõõzz pilotthaʹŋǩǩõõzz mättʼtõʹsse lookkâmeeǥǥas 2021–2022 lij ävvnam. Iʹlmmtõõttmõõžž mättʼtõʹsse tuejjeet liâdǥlaž Webropol-lomaakkin. Iʹlmmtõõttmõš kuâskk ođđ mättʼtõõttjid da haʹŋǩǩõõzz mättʼtõõzzâst jueʹtǩǩi mättʼtõõttjid.</p>
<p>Iʹlmmtõõttmõõžž vuäitt tuejjeed mättʼtõõzz jäʹrjsteei, rehtor leʹbe huõlteei. Ko iʹlmmtõõttmõõžž tuejjad huõlteei, tuäivvap huõlteei leeʹd õhttvuõđâst škooulneeʹǩǩ škoouʹle, da peäggtem škooulneeʹǩǩ haalâst da vueiʹttemvuõđâst vuässõõttâd sääʹmǩiõl ougglõsmättʼtõʹsse. Mättʼtõʹsse iʹlmmtõõđât 31.3.2021 mõõneeʹst.</p>
<p>Ougglõsmättʼtõshaʹŋǩǩõs taʹrjjad sääʹmǩiõl (aanar-, nuõrtt- leʹbe tâʹvvsääʹmǩiõl) vuâđđmättʼtõõzz leʹbe lookkjiškooulmättʼtõõzz tiuddeei sääʹmǩiõl mättʼtõõzz 2 nč sääʹm dommvuuʹd kooʹddi åålǥbeäʹlnn åårrai sääʹmškooulniiʹǩǩid. Õuddmättʼtõõzz škooulneeʹǩǩ vuäiʹtte še vuässõõttâd haʹŋǩǩõõzz mättʼtõʹsse. Haʹŋǩǩõs ij taʹrjjed mättʼtõõzz rääʹvesoummid. Mättʼtõʹsse vuässõõttâm diõtt sääʹmǩiõl ij taarbaš siltteed juʹn ääiʹjben. Mättʼtõsjooukid raajât juõʹǩǩ sääʹmǩiõʹlle jeäʹrben mättʼtõõttji klass- da ǩiõlltääʹzz lokku vääʹldeeʹl. Mättʼtõõzz põõrǥât jäʹrjsted ǩiõlin da jooukin, koin lie ooʹccmõsân kuõʹhtt škooulneeʹǩǩ leʹbe mättʼtõõtti.</p>
<p>Vääʹld lokku, što Oulu, Ruäʹvnjaarǥ, Jyväskylä da Heʹlssen gåårad jäʹrjste tâʹvvsääʹmǩiõl mättʼtõõzz âʹlddmättõssân. Haaʹleeʹn mättʼtõʹsse, vääʹld õhttvuõđ jiijjad škooul rehtooʹre leʹbe gåårad škooulkonttra!</p>
<p>Iʹlmmtõõttâmlomaakk lie jeäʹrben kuhttuid ođđ da jueʹtǩǩi škooulniiʹǩǩid. Raukkâp tieuʹdded jeeʹrab lomaakk juõʹǩǩ mättʼtõõttja.</p>
<p>Iʹlmmtõõttâmlomakk jueʹtǩǩi škooulniiʹǩǩid</p>
<p>Iʹlmmtõõttâmlomakk ođđ škooulniiʹǩǩid</p>
<p>Sääʹmǩiõl ougglõsõhttvuõđid äuʹǩǩeei mättʼtõõzz pilotthaʹŋǩǩõs lij Uccjooǥǥ kååʹdd jååʹđtem da Sääʹmteeʹǧǧ koordinâʹsttem haʹŋǩǩõs, kååʹtt juätkkai 2023 ǩiđđlookkâmpââʹj loopp räjja. Haʹŋǩǩõõzz teäggat mättʼtõs- da kulttuurministeria. Haʹŋǩǩõõzz mieʹrren lij taʹrjjeet sääʹmǩiõli ougglõsõhttvuõđid äuʹǩǩeei mättʼtõõzz vuâđđškooul škooulniiʹǩǩid da nuuʹbb tääʹzz mättʼtõõttjid sääʹmvuuʹd kooʹddi åålǥbeäʹlnn kuõiʹt neäʹttelčiâss veeʹrd.</p>
<p><em type="italic">Pueʹtti šõddmõõžž </em></p>
<p>Sääʹmǩiõli ougglõsmättʼtõshaʹŋǩǩõs jääʹrjast pâʹsslâšttam-mannu äiʹǧǧen infopoodd mättʼtõõzz jäʹrjsteeʹjid da puärrsijeäʹǩǩaa ougglõsmättʼtõʹsse vuässõõttjid da ääʹššest persteei puärrsid. Õuddǩiõʹtte iʹlmmtõõttmõõžžid pooddid jeät kaiʹbbjuku.</p>
<p><em type="italic">Sääʹmǩiõli ougglõsmättʼtõs – pueʹttivuõđ raajjmõš </em></p>
<p>Teâđtempodd mättʼtõõzz jäʹrjsteeʹjid </p>
<p>se 17.3.2021 čiâss 17.00–17.30</p>
<p>Õhttnemliŋkk: Mõõn såbbra špiâkkleeʹl tän .</p>
<p><em type="italic">Sääʹmǩiõli ougglõsmättʼtõõzz puärrsijeäʹǩǩaaž </em></p>
<p>se 24.3.2021 čiâss 18.00–18.30</p>
<p>Õhttnemliŋkk: Mõõn såbbra špiâkkleeʹl tän</p>
<p><em type="italic">Pueʹtted tiõrvân mieʹldd sääʹmǩiõli ougglõsmättʼtõʹsse! </em></p>
<p><em type="italic">Lââʹssteâđ </em>: </p>
<p>Hanna Helander, projeʹkttjååʹđteei hanna.helander(at)edu.utsjoki.fi, 040 7012 094</p>
<p>Unna-Maari Pulska, haʹŋǩǩõskoordinaattor unna.pulska(at)samediggi.fi, 040 6145 949</p>
<p>Arla Magga, haʹŋǩǩõskoordinaattor arla.magga(at)samediggi.fi, 040 1985 033</p>
</body></document>
