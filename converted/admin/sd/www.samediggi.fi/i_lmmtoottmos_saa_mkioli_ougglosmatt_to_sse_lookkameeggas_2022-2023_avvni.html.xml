<document xml:lang="sms" id="no_id"><header><title>Iʹlmmtõõttmõš sääʹmǩiõli ougglõsmättʼtõʹsse lookkâmeeǥǥas 2022–2023 ävvni - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>284</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/17/ilmmtoottmos-saamkioli-ougglosmatttosse-lookkameeggas-2022-2023-avvni/?lang=nuo</origFileName><parallel_text xml:lang="fin" location="ilmoittautuminen_saamen_kielten_etaopetukseen_lukuvuodelle_2022-2023_avautui.html"/><parallel_text xml:lang="sme" location="almmuheapmi_samegielaid_gaiddusoahpahussii_lohkanjahkai_2022-2023_rahppojuvvui.html"/><parallel_text xml:lang="smn" location="almottattam_samikielai_kaidusmattaattasan_luuhamihan_2022-2023_lekkasij.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Iʹlmmtõõttmõš sääʹmǩiõli ougglõsmättʼtõʹsse lookkâmeeǥǥas 2022–2023 ävvni</p>
<p>Iʹlmmtõõttmõš sääʹmǩiõli ougglõsõhttvuõđid äuʹǩǩeei mättʼtõõzz pilotthaʹŋǩǩõõzz mättʼtõʹsse lookkâmeeǥǥas 2022–2023 lij ävvnam. Iʹlmmtõõttmõõžž mättʼtõʹsse tuejjeet liâdǥlaž Hellewi- iʹlmmtõõttâmjiârǥâst . Iʹlmmtõõttmõš kuâskk ođđ mättʼtõõttjid da haʹŋǩǩõõzz mättʼtõõzzâst juõʹtǩǩi mättʼtõõttjid.</p>
<p>Iʹlmmtõõttmõõžž vuäitt tuejjeed mättʼtõõzz jäʹrjsteei, rehtor leʹbe huõlteei. Ko iʹlmmtõõttmõõžž tuejjad huõlteei, tuäivvap huõlteei leeʹd õhttvuõđâst škooulneeʹǩǩ škoouʹle, da peäggtem škooulneeʹǩǩ haalâst da vueiʹttemvuõđâst vuässõõttâd sääʹmǩiõl ougglõsmättʼtõʹsse. <em type="italic">Mättʼtõʹsse iʹlmmtõõđât 31.3.2022 mõõneeʹst. </em></p>
<p>Vuäʹppõõzz Hellewist iʹlmmtõõttmõʹšše</p>
<p>Ougglõsmättʼtõshaʹŋǩǩõs taʹrjjad sääʹmǩiõl (aanar-, nuõrtt- leʹbe tâʹvvsääʹmǩiõl) vuâđđmättʼtõõzz leʹbe lookkjiškooulmättʼtõõzz tiuddeei sääʹmǩiõl mättʼtõõzz 2 nč sääʹm dommvuuʹd kooʹddi åålǥbeäʹlnn åårrai sääʹmškooulniiʹǩǩid. Õuddmättʼtõõzz škooulneeʹǩǩ vuäiʹtte še vuässõõttâd haʹŋǩǩõõzz mättʼtõʹsse. Haʹŋǩǩõs ij taʹrjjed mättʼtõõzz rääʹvesoummid. Mättʼtõʹsse vuässõõttâm diõtt sääʹmǩiõl ij taarbaš siltteed juʹn ääiʹjben. Mättʼtõsjooukid raajât juõʹǩǩ sääʹmǩiõʹlle jeäʹrben mättʼtõõttji klass- da ǩiõlltääʹzz lokku vääʹldeeʹl. Mättʼtõõzz põõrǥât jäʹrjsted ǩiõlin da jooukin, koin lie uuʹccmõsân kuõʹhtt škooulneeʹǩǩ leʹbe mättʼtõõtti.</p>
<p>Vääʹld vuâmmšuʹmmže, stõ kook-ne gåårad (jm. Heʹlssen, Oulu da Ruäʹvnjargg) jäʹrjste tâʹvvsääʹmǩiõl mättʼtõõzz še âʹlddmättʼtõssân. Haaʹleeʹn mättʼtõʹsse, vääʹld õhttvuõđ jiijjad škooul rehtooʹre leʹbe gåårad škooulkonttra!</p>
<p>Sääʹmǩiõl ougglõsõhttvuõđid äuʹǩǩeei mättʼtõõzz pilotthaʹŋǩǩõs lij Uccjooǥǥ kååʹdd jååʹđtem da Sääʹmteeʹǧǧ koordinâʹsttem haʹŋǩǩõs, kååʹtt juätkkai 2023 ǩiđđlookkâmpââʹj loopp räjja. Haʹŋǩǩõõzz teäggat mättʼtõs- da kulttuurministeria. Haʹŋǩǩõõzz mieʹrren lij taʹrjjeet sääʹmǩiõli ougglõsõhttvuõđid äuʹǩǩeei mättʼtõõzz vuâđđškooul škooulniiʹǩǩid da nuuʹbb tääʹzz mättʼtõõttjid sääʹmvuuʹd kooʹddi åålǥbeäʹlnn kuõiʹt neäʹttelčiâss veeʹrd.</p>
<p type="title">Pueʹtti šõddmõõžž</p>
<p>Sääʹmǩiõli ougglõsmättʼtõshaʹŋǩǩõs jääʹrjast pâʹsslašttâm-mannu äiʹǧǧen infopoodd mättʼtõõzz jäʹrjsteeʹjid da puärrsijeäʹǩǩää ougglõsmättʼtõʹsse vuässõõttjid da ääʹššest persteei puärrsid. Õuddǩiõʹtte iʹlmmtõõttmõõžžid pooddid jeät kaiʹbbjuku.</p>
<p><em type="italic">Sääʹmǩiõli ougglõsmättʼtõs – pueʹttivuõđ raajjmõš </em>Teâđtempodd mättʼtõõzz jäʹrjsteeʹjid se 16.3.2021 čiâss 15.00–16.00 Õhttnemliŋkk: Mõõn såbbra špiâkkleeʹl tän </p>
<p><em type="italic">Sääʹmǩiõli ougglõsmättʼtõõzz puärrsijeäʹǩǩääž da infopodd ääʹššest persteei puärrsid </em>se 23.3.2021 čiâss 18.00–19.00 Õhttnemliŋkk: Mõõn såbbra špiâkkleeʹl tän </p>
<p><em type="italic">Pueʹtted tiõrvân mieʹldd sääʹmǩiõli ougglõsmättʼtõʹsse! </em></p>
<p type="title">Lââʹssteâđ:</p>
<p>Anni-Sofia Niittyvuopio, haʹŋǩǩõsjååʹđteei Uʹccjooǥǥ kåʹdd anni-sofia.niittyvuopio@edu.utsjoki.fi 040 701 2094</p>
<p>Arla Magga, haʹŋǩǩõskoordinaattor Sääʼmteʼǧǧ arla.magga@samediggi.fi 040 687 5989</p>
<p>https://www.saamenetaopetus.com/</p>
<p>https://www.samediggi.fi/toiminta/koulutus-ja-oppimateriaali/</p>
</body></document>
