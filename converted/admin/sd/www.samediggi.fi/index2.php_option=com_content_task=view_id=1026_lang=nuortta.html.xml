<document xml:lang="sms" id="no_id"><header><title>Samediggi - Saamelaiskäräjät - Sää&amp;#697;mte&amp;#697;&amp;#487;&amp;#487; teâ&amp;#273;at sää&amp;#697;mte&amp;#697;&amp;#487;&amp;#487;lää&amp;#697;jjest</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>198</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1026&amp;lang=nuortta</origFileName><parallel_text xml:lang="fin" location="index2.php_option=com_content_task=view_id=1026_lang=finnish.html"/><parallel_text xml:lang="sme" location="index2.php_option=com_content_task=view_id=1026_lang=davvi.html"/><parallel_text xml:lang="smn" location="index2.php_option=com_content_task=view_id=1026_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmteʹǧǧ teâđat sääʹmteʹǧǧlääʹjjest</p>
<p>Parlameeʹnt vuâđđväʹlljkåʹdd lij raukkâm sääʹmteeʹǧǧest 4.3.2015 ciâkâlm halltõõzz eʹtǩǩõõzzâst sääʹmteʹǧǧlääʹǩǩen (HE 167/2014) vp väʹlljkååʹdd čiâss 8.30 äʹlǧǧi såbbra.</p>
<p>Sääʹmteʹǧǧ lij ouddam ǩeʹrjjlaž ciâkâlm. Sääʹmteʹǧǧ čõõđat puk väʹlljkådda uvddum ciâlklmid dommseeidast ko lij vuäǯǯam tuâjes tuʹmmstõʹǩǩe. Sääʹmteʹǧǧ oudd vuâđđväʹlljkådda tuâjjrääuh.</p>
<p>Sääʹmteeʹǧǧ 5.3. uʹvddem ciâkâlm vuâđđââvv sääʹmteeʹǧǧ såbbar primmum tuʹmmstõõǥǥid såbbrin 4/2013 da 2/2014 di sääʹmteeʹǧǧ såbbri primmum jeeʹres ciâlklmid da luʹvddkååʹdd tuåimmjemprograʹmme. Halltõõzz eʹtǩǩõõzzâst lij sääʹmteeʹǧǧ uʹvddem tiõttu vuâđđõõvvi ouddmiâsttmõš. Vuâđđlääʹǩǩväʹlljkååʹdd tuʹmmjem muttsin sääʹmteeʹǧǧläkka ij leäkku säʹmmlai tiõttu vuâđđõõvvi ouddmiâsttmõš.</p>
<p>Sääʹmteeʹǧǧ peäʹlestvälddmõš lij, što sääʹmteeʹǧǧ vaalid kuõskki šeâttmõõžžid âʹlǧǧe suåvlted taʹnni sääʹmteeʹǧǧvaalin. Sääʹmtegga vääžnmõs halltõõzz eʹtǩǩõõzzâst lij sääʹm-meäʹrtelm di õhttsažtuåimmõõlǥtõs da säʹmmlai alggmeerstaattuuzzz staanumuš da ooudâsviikkmõš da ooudald tõi primmʼmõõžž halltõõzz eʹtǩǩõõzz meâldlânji.</p>
<p>Halltõõzz eʹtǩǩõs âlgg priimmâd äʹšš-siisǩeld nuʹtt mäʹhtt tõt lij di jiõčč lääʹǩǩtekstta da še tõi spesialvuâđđjurddji vuäʹzzest. Sääʹmteeʹǧǧ määiʹntem peäʹlestvälddmõš lij tõt, što sääʹmteʹǧǧlääʹjjest âlgg leeʹd säʹmmlai tiõttu vuâđđõõvvi ouddmiâsttmõš.</p>
<p>Sääʹmteʹǧǧ släävv riikksuåvtõõzzin vuåǯǯum õhttsažfiʹttjõõzz sääʹmteʹǧǧlääʹǩǩen da ooudald tän õhttsažfiʹttjõõzz släävvmõõžž še parlameeʹntest.</p>
<p>Säʹmmteʹǧǧ tuejjad puk mâiʹd vuäitt, što sääʹmteʹǧǧlääʹǩǩ vueiʹtet priimmâd tän parmlameʹntt- pââʹjest säʹmmlai tiõttu vuâđđõõvvi ouddmiâsttmõõžžin. Sääʹmteʹǧǧ ij priim säʹmmlai alggmeerstaattuuzz hueʹnumuužžid ij-ǥa ni čåuddõõđ vuâđđjurddjin ij-ǥa ni äärvain da tuåimmai takaisååbbar uʹvddem tuʹmmstõõǧǧi meâldlânji sääʹmteʹǧǧlääʹjj parlameʹntt-ǩiõttʼtõõllâm äiʹǧǧen.</p>
<p>Sääʹmteʹǧǧ 5.3.2015.</p>
</body></document>