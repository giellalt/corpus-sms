<document xml:lang="sms" id="no_id"><header><title>Samediggi - Saamelaiskäräjät - Sajos ååcc sää&amp;#697;m &amp;#489;iõtt-tuâjjpõõrt vuä&amp;#697;psteei</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>123</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1047&amp;lang=nuortta</origFileName><parallel_text xml:lang="fin" location="index2.php_option=com_content_task=view_id=1047_lang=finnish.html"/><parallel_text xml:lang="sme" location="index2.php_option=com_content_task=view_id=1047_lang=davvi.html"/><parallel_text xml:lang="smn" location="index2.php_option=com_content_task=view_id=1047_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sajos ååcc sääʹm ǩiõtt-tuâjjpõõrt vuäʹpsteei</p>
<p>Sajoozzâst riâžžât kuälmad ǩieʹžž sääʹm ǩiõtt-tuâjai tuâjjpõõrtid. Ǩiõtt-tuâjjpõõrt vuäʹpsteei tuõjju kooll vuäʹpsted äʹššlaid sääʹm ǩiõtt-tuâjai tuejjumuužžâst da mainsted sääʹm ǩiõtt-tuâjai histoorâst da ääʹrbbvuâlaž di ǩiõtt-tuâjjvueʹjjin, mäʹhtt jiõčč lij mättjam tuejjeed ǩiõtt-tuâjaid. Ǩiõtt-tuâjjpõõrt vuäʹpsteei tuâjjpäiʹǩǩ lij Sääʹmkulttuurkõõskõõzz Sajoozzâst Aanrest.</p>
<p>Tuâjj älgg 15.6.2015 da peštt 14.8.2015 räjja. Tuâi oʹnnstemvuõđlaž håiddmõõžž oouʹdad ââʹnteei škoouʹlʼjumuš, sääʹmǩiõl di eŋŋlõsǩiõl silttõs. Ouddõssân looǥǥât jeeʹres ǩiõli silttõs. Päʹlǩǩmõš meäʹrrjââvv sääʹmteeʹǧǧ päʹlǩǩriâšldõõǥǥ väʹǯǯelvuõđtääʹzz VII/III meâldlânji (vuâđđpäʹlǩǩ lij 1545,10 euʹrred/mp). Vuâđđpääʹlǩ lââʹssen määuʹset 24 % sääʹmvuuʹd lääʹss da tuâjjtobddmõõžž mieʹldd meäʹrrjõõvvi tuâjjtobddâmlääʹzz. Ooccmõõžž mieʹlddõõzzineez âʹlǧǧe tuåimted vu 4.5.2015 čiâss 16 mõõneeʹst Sääʹmkulttuurkõõskõs Sajoʹsse addrõõzzin Sajos, 99870 Aanar leʹbe sajos(at)samediggi.fi. Lââʹssteâđaid tuâjast oudd mä. markknâʹsttemjååʹđteei Johanna Alatorvinen, johanna.alatorvinen(at)samediggi.fi, teʹl. 010 839 3109. Sajoozz tuåimmjumuʹšše vuäitt tobdstõõttâd addrõõzzâst www.sajos.fi</p>
</body></document>