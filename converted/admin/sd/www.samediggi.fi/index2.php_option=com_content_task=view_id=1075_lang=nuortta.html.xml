<document xml:lang="sms" id="no_id"><header><title>Samediggi - Saamelaiskäräjät - Sää&amp;#697;mte&amp;#697;&amp;#487;&amp;#487; ååcc aanarsää&amp;#697;m, nuõrttsää&amp;#697;m da tâ&amp;#697;vvsää&amp;#697;m mie&amp;#697;rräiggsaž &amp;#489;iõlltuâjjla 1.8.2015-31.5.2018 (Sámi giellagáldu)</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>243</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1075&amp;lang=nuortta</origFileName><parallel_text xml:lang="fin" location="index2.php_option=com_content_task=view_id=1075_lang=finnish.html"/><parallel_text xml:lang="sme" location="index2.php_option=com_content_task=view_id=1075_lang=davvi.html"/><parallel_text xml:lang="smn" location="index2.php_option=com_content_task=view_id=1075_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmteʹǧǧ ååcc aanarsääʹm, nuõrttsääʹm da tâʹvvsääʹm mieʹrräiggsaž ǩiõlltuâjjla 1.8.2015-31.5.2018 (Sámi giellagáldu)</p>
<p>Sääʹm parlamentaarlaž suåvtõs (Lääʹddjânnam, Taarr da Ruõcc Sääʹmteeʹǧǧ õhttsažtuâjjorgan) alttad 1.8.2015 õhttsažtâʹvvjânnmlaž sääʹmǩiõl ämmat/resursskõõskõõzz Sámi Giellagáldu juätkkhaʹŋǩǩõõzz, kååʹtt poott 31.5.2018. Haʹŋǩǩõõzz väʹlddteäggteei lij EU Interreg Tâʹvv –programm.</p>
<p>Tuâi praksiizz čõõđtem diõtt Lääʹddjânnam Sääʹmteʹǧǧ ååcc äigga 1.8.2015 – 30.4.2018</p>
<p><em type="bold">1 mieʹrräiggsaž nuõrttsääʹm ǩiõlltuâjjla </em></p>
<p><em type="bold">1 mieʹrräiggsaž aanarsääʹm ǩiõlltuâjjla da </em></p>
<p><em type="bold">1 mieʹrräiggsaž tâʹvvsääʹm ǩiõlltuâjjla </em></p>
<p>Ǩiõlltuâjjla tuõjju koʹlle ǩiõlhuõll, ǩiõl ooudâsviikkmõš, terminologiituâjj, normmʼmummuš da teâđtem- da vuäʹpstemtuâjj. Ǩiõlltuâjjliʹžže vueiʹtet mieʹrreed še jeeʹres tuåimid, kook koʹlle õhttsažtâʹvvjânnmlaž sääʹmǩiõl ämmat/resursskõõskõõzz juätkkeemhaʹŋǩǩõsse.</p>
<p>Šiõttõsvuâđđlaž ââʹntemõõlǥtõssân lij tuâi ooudldem škoouʹlʼjumuš da lââʹssen õõlǥtet sääʹmǩiõl silttõõzz. Haʹŋǩǩõʹsse ooʒʒât vuõssʼsââʹjest persoon, ǩeäʹst lij jieʹnnǩiõllân sääʹmǩiõll leʹbe vaʹstteei ǩiõllsilttõs. Tuäivvap ooccjest suåppi sääʹmǩiõl škoouʹlʹjumuužž (õllškooul/universiteʹtt), toobdâlm vaʹstteei tuâjain da õhttsažkååʹdd da -ǩiõli tobddmõõžž. Lââʹssen tuäivvap ämmatlaž silttumuužž, õhttsažtuâjjooddid, sääʹmǩiõl ǩeʹrjjlaž silttõõzz di ooddid tuejjeed tuâi jiõččtuåimmsânji da täävtõsvuõđlânji.</p>
<p>Õhttsažtâʹvvjânnmlaž sääʹmǩiõl ämmat/resursskõõskõõzz tuâjjǩiõl liâ sääʹmǩiõll di lääʹddǩiõll da ruõcc/taarrǩiõll. Ämmat da resursskõõskõõzz tuâjjan lij õõutsââʹjest sääʹmteeʹǧǧivuiʹm õhttsažtâʹvvjânnmlaž ǩiõllõhttsažtuâi ravvumuš da ooudâsviikkmõš, sääʹmǩiõl ravvumuš da ooudâsviikkmõš nuʹtt, što täʹst peäggtum ǩiõlljoouk persoonʹnallšem taarb, ǩiõlltuâi da resuurss vääʹldet lokku, da nuʹtt še sääʹmǩiõl jeälltumuš da staanumuš puõʹttiääiʹjest.</p>
<p>Ǩiõlltuâjjlaž lij tuâjjkõskkvuõđâst Lääʹddjânnam sääʹmtegga da päʹlǩǩmõš meäʹrrââtt sääʹmteeʹǧǧ päʹlǩǩriâšldõõǥǥ õõlǥtemtääʹzz V/II mieʹldd (vuâđđpäʹlǩǩ lij 2 110,20 euʹrred/mp). Vuâđđpääʹlǩ lââʹssen määuʹset 24 %:tt sääʹmvuuʹđ lââʹss da tuâjjtobddmõõžž mieʹldd vuâđđâʹvve äʹšštobddâmlââʹzz. Tuåimmpäiʹǩǩ sâjjdââʹtt koʹst-ne Sääʹmteeʹǧǧ tuåimmpaaiʹǩin leʹbe koʹst-ne suåppmõõžž mieʹldd.</p>
<p><em type="bold">Ooccmõõžž mieʹlddõõzzineez âʹlǧǧe tuåimted Lääʹddjânnam sääʹmteeʹǧǧ piisarkådda 10.7.2015 čiâss 16.00 mõõneeʹst addrõõzzin: Sajos, 99870 Aanar. </em></p>
<p>Lââʹssteâđaid tuâjast ouʹdde ǩiõllstaanpiisar Siiri Jomppanen</p>
</body></document>
