<document xml:lang="sms" id="no_id"><header><title>Samediggi - Saamelaiskäräjät - Sää&amp;#697;mte&amp;#697;&amp;#487;&amp;#487; kaaunõõ&amp;#273;i vuõiggâdvuõttmini&amp;#697;stter Lindströmin</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>155</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1093&amp;lang=nuortta</origFileName><parallel_text xml:lang="fin" location="index2.php_option=com_content_task=view_id=1093_lang=finnish.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmteʹǧǧ kaaunõõđi vuõiggâdvuõttminiʹstter Lindströmin</p>
<p>Sääʹmteʹǧǧ kaaunõõđi vuõiggâdvuõttminiʹstter Lindströmin vuõss vuâra 7.7.2015 Heʹlssnest.</p>
<p>Sääʹmteʹǧǧ kaaunõõđi vuõiggâdvuõttminiʹstter Lindströmin vuõss vuâra 7.7.2015 Heʹlssnest. Sääʹmteeʹǧǧest kaaunõõttmõõžžâst leʹjje saaǥǥjååʹđteei Tiina Sanila-Aikio, I vääʹrrsaaǥǥjååʹđteei Heikki Paltto di lääʹǩǩpiisar Kalle Varis. Vuõiggâdvuõttministeriast kaaunõõttmõõžžâst leʹjje miniʹstter lââʹssen suu veäʹǩǩteei Leena Riekkola di demokratia- da ǩiõlljuâǥǥtõõzz jååʹđteei Johanna Suurpää da saǥǥstõõlli veʹrǧǧooumaž Camilla Busck-Nielsen.</p>
<p>Kaaunõõttmõõžžâst saǥǥstõʹlleš Sääʹmteeʹǧǧ vaalpââʹj 2012–2015 väʹlddtäävtõõzzi ooudummuž pirr Sipilä halltõõzzin. Väʹlddtäävtõõzz lie jm. ILO 169 -suåppmõõžž ratifiâʹsttem, tâʹvvjânnamlaž sääʹmsuåppmõõžž priimmâm, sääʹmteʹǧǧlääʹjj oođeem, sääʹmǩiõl jeältemprograamm tueiʹmmepiijjâm di sääʹm äʹrbbvuõđlaž jieʹllemvueʹjji nââneem. Lââʹssen saǥǥstõʹlleš ääiʹjpoddsaž aaʹšši pirr, mâʹte Sääʹmteeʹǧǧ pueʹtti vaalin di Ǩiõllkaʹlddi – Sääʹm ǩiõli ämmat- da resursskõõskõs –haʹŋǩǩõõzz miâlggâd kooum eeǥǥas vuäǯǯam teäggtõõzzâst. Vuõiggâdvuõttminiʹstter pueʹtti täävtõssân lij saǥǥstõõllâd tääʹrǩmõs miniʹsttrivuiʹm sääʹmaaʹšši ooudummšest vaalpââʹjest 2015–2019.</p>
<p><span type="quote">”Kaaunõõttmõš leäi vääžnai mainstemõhttvuõđ ääʹvummuž diõtt Sipilä halltõõzzin”</span>, tuâtt saaǥǥjååʹđteei Sanila-Aikio. Sääʹmteʹǧǧ vuäinn šiõǥǥ õhttsažtuâj vuõiggâdvuõttminiʹsttrin samai tääʹrǩes äʹššen säʹmmlai sââʹj da aaʹšši viõkkšõs ooudummšest. <span type="quote">”Tuäivvap ođđ kaaunõõttmõõžž vuõiggâdvuõttminiʹsttrin samai sõõrǥab”</span>, looppat I vääʹrrsaaǥǥjååʹđteei Heikki Paltto.</p>
</body></document>