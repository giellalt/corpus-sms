<document xml:lang="sms" id="no_id"><header><title>Samediggi - Saamelaiskäräjät - Vaal-lu&amp;#697;vddkå&amp;#697;dd teâ&amp;#273;tõs</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>165</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1099&amp;lang=nuortta</origFileName><parallel_text xml:lang="fin" location="index2.php_option=com_content_task=view_id=1099_lang=finnish.html"/><parallel_text xml:lang="sme" location="index2.php_option=com_content_task=view_id=1099_lang=davvi.html"/><parallel_text xml:lang="smn" location="index2.php_option=com_content_task=view_id=1099_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Vaal-luʹvddkåʹdd teâđtõs</p>
<p>Kuultõs 12.8.2015</p>
<p xml:lang="vep">SÄÄʹMTEEʹǦǦVAAL 7.9.–4.10.2015</p>
<p>Vaaläʹššǩeeʹrj puäʹtte pååʹštest registõllum vuõlttõssân juâkksa jiõnstemvuõiggâdvuõttnekka ääʹljeeʹl 7.9.2015. Jiõnstemvuõiggâdvuõttneǩ vuäitt jiõnsted maaccteeʹl vaaläʹššǩeeʹrjid pååʹštest, nuʹtt mäʹhtt ooudbu vaalin. Pååʹštest vuõlttuum äʹššǩeeʹrj âʹlǧǧe leeʹd vaal-luʹvddkååʹdd Aanar konttrest mââimõõzzâst 5.10.2015 ouddâl ko jiõni laʹsǩǩumuš älgg. Jiõnstemvuõiggâdvuõttneǩ vuäitt še maaccted vaaläʹššǩeeʹrjeez personnalla 21.9.–2.10.2015 kõskksaž äiʹǧǧen vaal-luʹvddkååʹdd konttra; Aanar, Sajos, Menesjärventie 2A.</p>
<p>Jiõnsteeʹjest lij vuäittmõš seämmanalla ko takai vaalin jiõnsted vaalpeivven pâʹsspeeiʹv 4.10.2015 čiâss 10.00–18.00 räjja vaalpaaiʹǩin, tõn saaʹmi dommvuuʹd kååʹddest, kååʹtt lij juʹn vaal-loǥstõõǥǥâst dommkåʹdden valmmša ǩeeʹrjtum.</p>
<p>Vaalpeeiʹv jiõnstumuužž riâššât täʹst peäggtum paaiʹǩin:</p>
<p>Hetta: Enontekiö kååʹdd veʹrǧǧpõrtt, Ounastie 165</p>
<p>Aanar: Kulttuurkõõskõs Sajos, Menesjärventie 2A</p>
<p>Uccjokk: Sääʹmteeʹǧǧ koontâr, Kååʹdd veʹrǧǧpõrtt, Luossatie 1a</p>
<p>Vuõccu: Vuõccu škooul, Ivalontie 8716</p>
<p>Säʹmmlai dommvuuʹd strooiʹtlin åårrai oummu, kook liâ håiddamnalla leʹbe dååma jälsteei oummu, kook liâ håiddamnalla, jiâ-ǥa sij vuäidči pueʹtted jiõnsted vaalpäikka, teʹl sij vuäǯǯa taaʹrbšeʹmmen vieʹǩǩteei håiddampääiʹǩest jiõnstem vääras. Ääʹššest âlgg väʹldded õhttvuõtt vaal-luʹvddkååʹdd konttra addrõs Sajos, Menesjärventie 2A, 99870 Aanar, puh 010 839 3189, 010 839 3195, 010 839 3185 leʹbe</p>
<p>Aanrest 7.8.2015 Vaal-luʹvddkåʹdd</p>
</body></document>
