<document xml:lang="sms" id="no_id"><header><title>Samediggi - Saamelaiskäräjät - Piizarkå´dd</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>134</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=10&amp;lang=nuortta.html</origFileName><parallel_text xml:lang="eng" location="index2.php_option=com_content_task=view_id=10_lang=english.html"/><parallel_text xml:lang="fin" location="index2.php_option=com_content_task=view_id=10_lang=finnish.html"/><parallel_text xml:lang="sme" location="index2.php_option=com_content_task=view_id=10_lang=davvi.html"/><parallel_text xml:lang="smn" location="index2.php_option=com_content_task=view_id=10_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Piizarkåʹdd</p>
<p>Sääʹmteeʹǧǧ piizarkåʹdd årrai koummen konttrest</p>
<p>1. Takai koontâr håidd ekonomii-, personkåʹdd- da jeeʹres takaivaaldšemma kuulli aaʹššid.</p>
<p>2. Sääʹmǩiõl koontâr čõõđat sääʹmǩiõlʼlääʹjj (lääʹǩǩ 1086/2003, asetõs 108/2004) mieʹlddsaid tuâjaid. Tõt âânn huõl lääʹjjest jurddum jåårǥlâʹttemtuâjai tuåimtumuužžid jeeʹres veʹrǧǧneeʹǩǩid da strooitlid, veäʹǩǩad veʹrǧǧneeʹǩǩid da strooitlid sääʹmǩiõl siltteejai tuulki haʹŋǩǩumuužžâšt da jeeʹres sääʹmǩiollʼlääʹjjest jurddum tuâjain da präävv sääʹmǩiõllʼlääʹjjest šiõttuum täävtõõzzi teâuddjumuužž da tuejjeeʹl taarbšem mieʹldd alttõõzzid sääʹmǩiõl ââʹnnem ooudâsviikkâm diõtt.</p>
<p>3. Škoouʹlʹjem- da mättʹtemaaunâskoontâr valmštââll da peejj tuåiʹmme luʹvddkååʹdd ǩiõttʼtõõllâm aaʹššid. Tõt vaʹsttad sääʹmǩiõllsa mättʹtemaunnâž plaanâst, valmštumuužžâst da jueʹǩǩmest, sääʹmnuõri čeäʹppvuõđpeeiʹvi riâššmõõžžin, čõõđad sääʹmmättʼtõõzz statistiikkid da âânn õhttvuõđ sääʹmmättʹtõõzz riâšši kooʹddid da škooulid da mättʼtõõttâm vaaldšumuʹšše. Koontâr valmštââll da peejj tuåiʹmme še saaʹmi škoouʹlʼjemaaʹšši õhttsažtuâjjorgaan såbbri aaʹššid da vuässââtt saaʹmi mättʼtõsvaaldšem tâʹvvjânnamlaž õhttsažtuõjju.</p>
<p>Tuåimmpääiʹǩ</p>
<p>Sääʹmteeʹǧǧi piizarkååʹdd väʹlddtuåimmpäiʹǩ lij Aanrest. Sääʹmteeʹǧǧest liâ čårrtuåimmpääiʹǩ še Enontekiö da Uccjooǥǥ ceerkavsiidin.</p>
</body></document>
