<document xml:lang="sms" id="no_id"><header><title>Samediggi - Saamelaiskäräjät - Sää&amp;#697;mtee&amp;#697;&amp;#487;&amp;#487; webropol-kõjldõs sää&amp;#697;m&amp;#489;iõll-lää&amp;#697;jj teâddjummuužžâst</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>108</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1107&amp;lang=nuortta</origFileName><parallel_text xml:lang="fin" location="index2.php_option=com_content_task=view_id=1107_lang=finnish.html"/><parallel_text xml:lang="sme" location="index2.php_option=com_content_task=view_id=1107_lang=davvi.html"/><parallel_text xml:lang="smn" location="index2.php_option=com_content_task=view_id=1107_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmteeʹǧǧ webropol-kõjldõs sääʹmǩiõll-lääʹjj teâddjummuužžâst</p>
<p>Sääʹmteeʹǧǧ sääʹmǩiõl koontâr čõõđat webropol- kõjldõõzz sääʹmǩiõl-lääʹjj suåvvtummuužžâst eeʹjjin 2012-2014.</p>
<p>Kõjldõs lij jurddum tõid veʹrǧǧneeʹǩǩid da veʹrǧǧneǩ tuâjjlaid, koid sääʹmǩiõll-lääʹjj suåvvtet. Vaʹstteemäiʹǧǧ lij čõhččmannu loopp räjja. Kõjldõsblaaŋk liâ sääʹmǩiõlin da lääddas.</p>
<p>Kõjldõsblaaŋk lia jurddum kååʹdd da kåʹddõhttõõzzi, riikk da õlmmsai vaaldšemvuuʹdi da sääʹmkruuggi tuâjjlažkådda. Puk vasttõõzzid ǩiõttʼtõõlât naʹddjemnallšemvuõđâld.</p>
<p>Sääʹmǩiõll-lääʹǩǩ (1086/2003) lij leämmaž viõǥǥâst pâʹjjel 10 eeʹǩǩed. Kõjldõõzz jurddân lij čiõlʹǧǧeed sääʹmǩiõl âânnmõõžž veʹrǥǥneǩ-kääzzkõõzzin, tuâjjlai sääʹmǩiõl silttõõzz da sääʹmǩiõllsaž kääzzkõõzzi veeidasvuõđ. Sääʹmteʹǧǧ vähss lääʹjj suåvvtummuužž da oudd raʹvvjõõzzid ǩiõll-lääʹjjšeâttmõʹšše kuulli kõõččmõõžži diõtt di tuejjad alttõõzzid vuâmmšem pannaaʹšši pueʹreem diõtt Čiõlǥtõõzzâst raajât raportt. Čiõlǥtõõzzâst da kõjldõsblaaŋkâst oudd lââʹssteâđaid sääʹm ǩiõllstaanpiisar Siiri Jomppanen, teʹlfon 010 839 3111.</p>
</body></document>