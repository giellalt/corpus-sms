<document xml:lang="sms" id="no_id"><header><title>Samediggi - Saamelaiskäräjät - Sää´m&amp;#489;iõli &amp;#489;iõllhuõl, normmummuš da terminologiatuâjj</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>222</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1117&amp;lang=nuortta</origFileName><parallel_text xml:lang="fin" location="index2.php_option=com_content_task=view_id=1117_lang=finnish.html"/><parallel_text xml:lang="sme" location="index2.php_option=com_content_task=view_id=1117_lang=davvi.html"/><parallel_text xml:lang="smn" location="index2.php_option=com_content_task=view_id=1117_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmǩiõli ǩiõllhuõl, normmummuš da terminologiatuâjj</p>
<p>Sääʹm Ǩiõllkaʹlddi nåårr sääʹmǩiõl äʹšštobddjid da kåčč ǩiõllõõʹnnʼjid seminaaʹre Sajoʹsse, Aanra kålggmannu 6. peeiʹv saǥǥstõõllâd neellj jeeʹres sääʹmǩiõl ǩiõllhuõʹlle, normmummša da terminologiatuõjju õhtteei vaʹǯǯtõõzzin. Seämma poodd lij šiõǥǥ vuäittmõš piâssâd kuvddled neellj jeeʹres sääʹmǩiõl.</p>
<p>Ǩiõllseminaarin vääʹldet lokku sääʹmteeʹǧǧi kolmmekksa, raajid pââiteei ǩiõllõhttsažtuâjjprojeeʹkt älggmõõžž. Seminaar ääʹvad Lääʹddjânnam Sääʹmteeʹǧǧ saaǥǥtuõʹllʼjeei Tiina Sanila-Aikio. Ǩiõllkaʹlddi –juâtkkprojeeʹkt altteemseminaar lij äävai pukid. Vuässõõđi mäʹhsse jiijj jiiʹjjez mäʹtǩǩ-, instemkääzzkõs- da poorrâmkuulid. Seminaar tuʹlǩǩeet sääʹmǩiõlin lääʹdd- da ruõccǩiõʹlle.</p>
<p>Tiõrv pueʹttem!</p>
<p>Päiʹǩǩ: Solju - Sajos, Aanar 6.10.2015</p>
<p xml:lang="deu">Programm:</p>
<p>9.30 Kååʹff</p>
<p>10.00 Alggsaaǥǥ âânn Saaʹmi Parlamentaarla  ž  Suåvtõõzz saaǥǥtuõʹllʼjeei / Lääʹdd Sääʹmteeʹǧǧ saaǥǥtuõʹllʼjeei Tiina Sanila-Aikio</p>
<p>10.15 Taarr Sääʹmteeʹǧǧ presideʹntt Aili Keskitalo</p>
<p>10.30 Eino Koponen: Ǩiõllhuõl vuâđđjurddji suåvtõõllmõš nuõrttsääʹmǩiõʹlle</p>
<p>11.10 Johanna Ijäs: Tâʹvvsääʹmǩiõl õhttõs-saaʹni da tõi ǩeeʹrjtummuš</p>
<p>11.50 Sääʹmvuuʹd škoouʹlʼjemkõõskõõzz sääʹm-musiikk mättʼtõõttji musikkčuäʹjtõs auditoriost</p>
<p xml:lang="smn">12.30 Poorrâmpodd</p>
<p>13.30 Petter Morottaja: Mäʹhtt aanarsääʹmǩiõl õõlǥči ruõkkâd?</p>
<p>14.10 Svenn-Egil K. Duolljá: Ǩiõllmäättlaž meärrõõzz luulajasääʹmǩiõl ǩiõllnormmummuž vuâđđan</p>
<p>14.50 Marko Marjomaa: Ǩiõllkaʹlddi -juâtkkprojeʹktt</p>
<p>15.00 Loopptõs</p>
<p>Sääʹm Ǩiõllkaʹlddi lij säʹmmlai õhttsaž da seämmast pââimõs äʹšštobddi- da tuʹmmstõkorgaan sääʹmǩiõl kuõskki kõõččmõõžžin. Sääʹm Ǩiõllkaʹlddi taʹrjjad ǩiõlʼlaž vieʹǩǩ da vuäʹppast ǩiõllõõʹnnʼjid sääʹmǩiõli âânnmõʹšše kuõskki aaʹššin. Sääʹm Ǩiõllkaʹlddi tuõjju koʹlle terminologiatuâj da normmummuž lââʹssen še ǩiõllhuõll. Lââʹssen Sääʹm Ǩiõllkaʹlddi juâkk teâđaid sääʹmǩiõlin da sääʹmǩiõlid kuõskki aaʹššin. Ǩiõllkaʹlddi –juâtkkprojeeʹkt teäggte EU Interreg V Tâʹvv -prograamm Sápmi-vueʹssvuʹvdd, Lappi lett, Tromssa lään di Taarr, Ruõcc da Lääʹddjânnam Sääʹmteeʹǧǧ. Projeeʹkt jååʹđat Lääʹddjânnam Sääʹmteʹǧǧ.</p>
</body></document>