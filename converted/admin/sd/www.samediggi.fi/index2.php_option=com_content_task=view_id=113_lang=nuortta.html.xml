<document xml:lang="sms" id="no_id"><header><title>Samediggi - Saamelaiskäräjät - Sää´mnuõri &amp;#269;eä´ppvuõ&amp;#273;pei´vv</title><genre code="admin"/><author><unknown/></author><wordcount>370</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=113&amp;lang=nuortta</origFileName><parallel_text xml:lang="eng" location="index2.php_option=com_content_task=view_id=113_lang=english.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmnuõri čeäʹppvuõđpeiʹvv</p>
<p xml:lang="mrj">25.2.2016</p>
<p><em type="italic">2016 Teeʹmmen lij teaʹtter   </em> <em type="italic"> </em> <em type="italic">FACEBOOK </em> </p>
<p>Sääʹmnuõri čeäʹppvuõđpeiʹvv jäʹrjstet Aanrest Sääʹmkulttuurkõõskâs Sajoozzâst 30. – 31.3.2016. Čeäʹppvuõđpeeiʹv väʹlddteeʹmmen lij sääʹmǩiõllsaž teaʹtter. Lââʹssen šõddmõõžžâst lie jm. tansstuejjpõõʹrte pueʹtti eeʹjj teeʹmm õudldââʹsteeʹl.</p>
<p>Čeäʹppvuõđpeeiʹv jäʹrjstet vuârreeʹjji jeeʹres kooʹddin da tõõzz kååččât puk sääʹmǩiõl mättʼtõõtti leʹbe sääʹmǩiõllsaž mättʹtõõzzâst jååʹtti päärnaid da nuõrid. Šõddmõʹšše vuäitt vuässõõttâd še škoouli åålǥbeäʹlnn.</p>
<p>Lââʹssteâđaid vuäǯǯ sääʹmteeʹǧǧ dommseeidin peeiʹv âlddneeʹst, ko šõddmõõžž tuejjlaž lij vuõʹste alttääm tuejas. Peeiʹvest teâđtet še pukid škooulid da oʹhjjeejid neʹttpååʹšt mieʹldd.</p>
<p>Vueʹzz jooukin vaʹlljeet sääʹmnuõri eʹtǩǩeeʹjen väʹlddkååddlaž TEATRIS-šõddmõʹšše, koon jäʹrjstet Vaasa-gåårdest 27. – 29.5.2016. Vaasa-gåårda vaʹlljeet joouk, kost lie uuʹccmõšân koumm 10-25 nuõrrâd da koon čuäʹjtõs peštt 15-60 minuuʹtted.  Sääʹmnuõri čeäʹppvuõđpeivva vuäiʹtte kuuitâǥ vuässõõttâd juõʹǩǩâkksa päärna da nuõr!</p>
<p>Lââʹssteâđaid Vaasa Nuori Kulttuuri šõddmõõžžâst vuäǯǯak <em type="italic">tääiǥ </em>. Sääʹmnuõri čeäʹppvuõđpeeiʹv <em type="italic">vuäʹpstõõzz </em>lie seämma, peʹce Aanar Sajoozzâst šõddmõʹšše vuäiʹtte vuässõõttâd še vueʹll 10-ekksa.  </p>
<p xml:lang="fin"><em type="italic">Tanja Sanila</em></p>
<p>Sääʹmteʹǧǧ reäšš piirieeʹjji õhttsažtuâjast sääʹmvuuʹd kooʹddi da pääiklaž sääʹmorganisaatiaivuiʹm sääʹmnuõri čeäʹppvuõđpeeiʹv (sámenuoraid dáiddadáhpáhus).</p>
<p>Čeäʹppvuõđpeiʹvv riâžžât vuâreeʹjji jeeʹres kooʹddin da tõõzz kååččât puk sääʹmǩiõl leʹbe sääʹmǩiõllsaž mättʹtõõzzâst åårrai päärnaid da nuõrid. Vuässõõttmõš škoouli åålǥbeäʹlnn lij še vuäittmõõžž mieʹlddsaž.</p>
<p>Čeäʹppvuõđpeeiʹv liâ kaggâm mäŋggsid ođđ čieʹppid da vuässõõttmõš tõõzz lij leämmaž pâi mieʹrr mieʹldd šiõǥǥ. Sääʹmnuõri čeäʹppvuõđpeiʹvv kooll väʹlddkååddlaž <em type="italic">Nuõri Kulttuur </em>–poʹdde vuʹvddkooʹddi čeäʹppvuõđpeeiʹvi veʹrddeemnallšem tobddõõttmõʹššân ( <em type="italic">musiikk, teaʹtter leʹbe pleässjumuš </em>). Sääʹmčeäʹppvuõđpeeiʹvi šlaai liâ leämmaž pâi siõmmna jeeʹresnallšem väʹlddkååddlâž šlaajin. </p>
<p>Riâžžji miõlâst lij leämmaž vääžnai tueʹrjjeed tõn staarjõõttâmtuåimmjumuužž, mii sääʹmnuõrid lij tobddâmnallšemda mõõnn jäänmõsân staarjõõđât. Tõʹnt juõiʹkk da laaul liâ leämmaž šlaajjân tääuʹjab ku jeeʹrab. Musiikkčuäjtõõzz liâ leämmaž še siâssum da tõõi valmštumuš lij šõddääm uʹcc, čårrsiidi škooulin veäʹlkõsnallšem staarjõõttâmtuåimmjumuužž. Sääʹmnuõri čeäʹppvuõđpeivva jeät leäkku haaluum čõõnnâd nuõrid tåʹlǩ äʹrbbvuõđi kâʹddmõʹšše, leša še jeeʹres čeäppõsšlaai liâ vaajtõõllʼlânji mieʹldd.</p>
<p xml:lang="smn"><em type="italic">Käärt: Pinja Pieski 2014  </em></p>
<p><em type="italic">Raportt  2015  </em>  </p>
<p>Sääʹmnuõri čeäʹppvuõđpeeiʹvin 2015 Uʹccjokknjääʹlm škooulǩõõskõõzzâst</p>
<p xml:lang="fin">Sääʹmnuõri čeäppvuõđpeiʹvv 2014 - Raportti Sodankylän tapahtumasta 2014</p>
<p xml:lang="fin">Raporta Heahtás 2013 - Raportti Hetan tapahtumasta</p>
<p xml:lang="fin">Raporta Sajosis 2012 - Raportti Sajoksen tapahtumasta 2012</p>
<p xml:lang="fin">Raporta Ohcejogas / Raportti Utsjoen tapahtumasta 2011</p>
<p xml:lang="fin">Raporta Roavvenjárggas - Raportti Roin tapahtumasta 2010</p>
<p>Sääʹmnuõri čeäppvuõđpeiʹvv 2010:  Ǩiõčč snimldõõǥǥid <em type="italic">täʹst.  </em></p>
<p xml:lang="fin">Raporta Vuohču dáhpáhusas / Raportti Vuotson tapahtumasta 2009</p>
<p xml:lang="sme">Raporta Heahtá dáhpáhusas / Raportti Hetan tapahtumasta 2008</p>
<p xml:lang="sme">Raporta Ohcejoga dáhpáhusas / Raportti Utsjoen tapahtumasta 2007</p>
<p xml:lang="fin">Raporta Anára dáhpáhusas / Raportti Inarin tapahtumasta 2006</p>
<p xml:lang="fin">Raporta Vuohču dáhpáhusas / Raportti Vuotson tapahtumasta 2005</p>
<p xml:lang="smn"><em type="italic">Käärt: Tanja Sanila  </em></p>
</body></document>
