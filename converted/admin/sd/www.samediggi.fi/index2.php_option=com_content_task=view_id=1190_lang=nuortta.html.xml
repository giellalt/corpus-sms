<document xml:lang="sms" id="no_id"><header><title>Samediggi - Saamelaiskäräjät - Sää&amp;#697;mte&amp;#697;&amp;#487;&amp;#487; &amp;#269;uõjat ooccâmnalla markknâ&amp;#697;sttemjåå&amp;#697;&amp;#273;teei vee&amp;#697;rj</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>146</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1190&amp;lang=nuortta</origFileName><parallel_text xml:lang="fin" location="index2.php_option=com_content_task=view_id=1190_lang=finnish.html"/><parallel_text xml:lang="sme" location="index2.php_option=com_content_task=view_id=1190_lang=davvi.html"/><parallel_text xml:lang="smn" location="index2.php_option=com_content_task=view_id=1190_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmteʹǧǧ čuõjat ooccâmnalla markknâʹsttemjååʹđteei veeʹrj</p>
<p>Markknâʹsttemjååʹđteei âânn huõl Sääʹm kulttuurkõõskõs Sajoozz sååbbarpaaiʹǩi markknâʹsttmest da kaaupšummšest, šõddmõõžži riâššmõʹšše kuulli vueʹjjmeâldlaž aaʹššin di kääzzkâʹsttemjuâkkaz õuddoummutuejain. Lââʹssen son toimmai aaʹšši õuddepuʹhttjen jiiʹjjes toimmvoudda kuulli tuejain Sääʹmteeʹǧǧ toiʹmmjeeʹji seʹst.</p>
<p>Šiõttõsvuâđlaž ââʹntemõõlǥtõssân lij veeʹrj õudldem škooultõs da sääʹm ǩiõl täidd (asetõs 1727/95). Tuej oʹnnsteei håiddmõõžžâst veäʹǩǩat õõudårra ânnʼjõõvvi õllškooultuʹtǩǩõs, markknâʹsttemvuuʹd da sääʹmkulttuur puârast tobddmõš di šiõǥǥ eŋgglõs ǩiõl silttummuš. Tuej håiddmest taarbšet õhttsažtuejj- da säiʹmmõõttâmtääid, markknâʹsttemjiõgg, organisâʹsttem- da jååʹđtemooddaid di teäddõõzzvaaldšummuž.</p>
<p>Paʹlǩǩummuš mieʹrrjââvv sääʹmteeʹǧǧ paʹlǩǩeemriâšldõõǥǥ väʹǯǯelvuõtt-tääʹzz IV/I mieʹldd (vuâđđpäʹlǩǩ 2 686,76 euʹrred/mp).  Vuâđđpääʹlǩ lââʹssen määuʹset 24 % sääʹmvuuʹd lââʹss da tuejast häʹrjjnem mieʹldd mieʹrrjõõvvi häʹrjjnemlââʹzz. Veeʹrj teuddmest jääʹǩǩtet kuuđ määnpââʹj ǩiččlâʹttemääiʹj. Ooccmõõžžid mieʹlddõõzzines šâdd tooiʹmted sääʹmteeʹǧǧ piisarkådda 27.2.2016 čiâss 16.00 mõõneeʹst addrõõzzin Sajos, 99870 Aanar.  Ooccmõõžžid jeäʹt maacctuku. Lââʹssteâđaid tuejast oudd vaaldâšmjååʹđteei Pia Ruotsala teʹl. 010 839 3106.  Sajoozz da Sääʹmteeʹǧǧ toimmjummša vuäitt tobdstõõttâd neʹttaddrõõzzâst</p>
<p xml:lang="fin">www.sajos.fi</p>
<p>da</p>
<p xml:lang="sme">www.samediggi.fi</p>
<p xml:lang="est">Aanrest 27.1.2016</p>
<p>Sääʹmteʹǧǧ</p>
</body></document>
