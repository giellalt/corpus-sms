<document xml:lang="sms" id="no_id"><header><title>Samediggi - Saamelaiskäräjät - Sää´mte´&amp;#487;&amp;#487; – saa´mi võborše&amp;#489;nallšem jii´jjesvaaldšemorgan</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>151</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=119&amp;lang=nuortta.html</origFileName><parallel_text xml:lang="eng" location="index2.php_option=com_content_task=view_id=119_lang=english.html"/><parallel_text xml:lang="fin" location="index2.php_option=com_content_task=view_id=119_lang=finnish.html"/><parallel_text xml:lang="sme" location="index2.php_option=com_content_task=view_id=119_lang=davvi.html"/><parallel_text xml:lang="smn" location="index2.php_option=com_content_task=view_id=119_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmteʹǧǧ – saaʹmi võboršeǩnallšem jiiʹjjesvaaldšemorgan</p>
<p>Sääʹmteʹǧǧ (Sámediggi) lij eeʹjj 1996 aalǥâst jiijjâs lääʹjjin rajjum saaʹmi jiõččesvaaldšemorgan. Tõn vääžnmõš tuõjjân lij plaannâd da čõõđted Lääʹddjânnam vuâđđlääʹjjest säʹmmlaid vuõssnaroodân stannum kulttuurjiõččesvaaldšemorgan. Sääʹmteeʹǧǧi oudldõʹsttân eeʹjjin 1973 - 1995 tuåimmji sääʹmvaldduummkåʹdd (Sámi Parlamenta), kååʹtt leäi vuâđđuum tõʹst uʹvddum asetõõzzin</p>
<p>Sääʹmteʹǧǧ lij Lääʹddjânnam pââimõs politiiklaž organ. Tõt lij pååđ õõlmâsvuõiggâdvuõđlaž juʹridlažooumâž, kååʹtt jiiʹjjesvaaldšemvuõđlaž luândd diõtt iʹlla valdia veʹrggneʹǩǩ ij-ga bieʹǩǩ valdiavaaldšem. Sääʹmteʹǧǧ tuåimmai vuõiggâdvuõttministeria vaaldšemvuuʹdest. Sääʹmteʹǧǧ ee ʹtkâʹstt saaʹmid naroodlaž da meeraikõskksaž õhttvuõđâst da håidd sääʹm ǩiõl, kultuur da sij staattus vuõssnaroodân kuõskki aaʹššin. Sääʹmteʹǧǧ vuäitt tuejjeed veʹrgneeʹǩǩid alttõõzzid da maadârdõõzzid da uʹvdded ceälkkmõõzzid.</p>
<p>Sääʹmteeʹǧǧi 21 vuässla da nellj vääʹrrvuässla vaʹlljeet saaʹmi kõskkvuõđâst juõʹǩǩ neelljad eeʹjj tuåiʹmmepiijjâm vaalin. Mõõnni vaal leʹjje eeʹjj 2011 čâhččâ. Võboršeǩnallšem luândd diõtt Sääʹmteʹǧǧ ââlmad Lääʹddjânnam saaʹmi veerjlaž vueiʹneʹlm sij kuõskki aaʹššin. Sääʹmteeʹǧǧi sååbbar, vuõssʼsâjjsaž saaǥǥjååʹđteei da halltõs liâ Sääʹmteeʹǧǧi vääžnmõs tuåimmorgaan. Sääʹmteʹǧǧ peejj luʹvddkooʹddid valmšted aaʹššid. Sääʹmteeʹǧǧi tuåimmjumus teäggted valdia vääʹrin.</p>
</body></document>