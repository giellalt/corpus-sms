<document xml:lang="sms" id="no_id"><header><title>Samediggi - Saamelaiskäräjät - Sää´m&amp;#489;iõll</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>740</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=23&amp;lang=nuortta.html</origFileName><parallel_text xml:lang="eng" location="index2.php_option=com_content_task=view_id=23_lang=english.html"/><parallel_text xml:lang="fin" location="index2.php_option=com_content_task=view_id=23_lang=finnish.html"/><parallel_text xml:lang="sme" location="index2.php_option=com_content_task=view_id=23_lang=davvi.html"/><parallel_text xml:lang="smn" location="index2.php_option=com_content_task=view_id=23_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmǩiõll</p>
<p>Sääʹmteeʹǧǧest sääʹmǩiõʹlle kuõskki aaʹššin vaʹsttad</p>
<p>sääʹm ǩiõllsuåvtõs</p>
<p>. Sääʹm ǩiõllsuåvtõõzz kõskkvuõđâst sääʹmteʹǧǧ vaʹllʼjad võboršeeʹǩǩes še sääʹm parlamentaarlaž suåvtõõzz vuâlšen tuåimmi õhttsažtâʹvvjânnamlaž</p>
<p>sääʹm ǩiõllʼluvddkådda</p>
<p>. Lââʹssen sääʹmteeʹǧǧest lij</p>
<p>sääʹmǩiõll koontâr</p>
<p>, kååʹtt vaʹsttad sääʹm ǩiõllʼläkka kuõskki joortõõzzi tuåimtumuužžâst veʹrǧǧneeʹǩǩid, tuõjjstââll sääʹmǩiõl stattuuz pueʹreem diõtt da vuässââtt jeeʹresnallšem ämmätsaʹnnõõzzi projeektid.</p>
<p>Lääʹddjânnam kolmm sääʹmǩiõl</p>
<p>Sääʹmǩiõl liâ õhttseʹžže lååi, täin kolmm maainstet Lääʹddjânnam saaʹmi dommvuuʹdest. Ǩiõllʼlânji Lääʹddjânnam saaʹmid vueiʹtet jueʹǩǩed vuäʹrjjelsäʹmmliʹ žžen, aanarsäʹmmliʹžžen da nuõrttsäʹmmliʹžžen. Šuurmõs ǩiõllååʹblǩin lij tâʹvvsääʹmǩiõll (davvisámegiella), koon maainstet nuʹtt Lääʹddjânnmest, Ruõccâst da še Taarrâst. Sääʹmǩiõl da sääʹmǩiõllsaž mättʼtõõzzâst, sääʹmǩiõllsaž kommunikâʹsttmõõžžâst, ǩeʹrjjlažvuõđâst, musiikkâst da pukin čõõđtum sääʹmǩiõllsaž materiaalin, jäänaš vuäʹss lij tâʹvvsääʹmǩiõllsaž. Ärvvlõõzzi mieʹldd pukin säämas maainsteei persoonin 75-90% maainste tâʹvvsääʹmǩiõl da seeʹst jäänaš vuäʹss jäälast Taarrâst. Lääʹddjânnmest liâ nuʹtt 2000 persoon, kook maainste jieʹnnǩiõllân tâʹvvsääʹmǩiõl. Nuõrttsääʹmǩiõl leät maainstum ääʹrbvuâlžânji Kuâlõõǥǥ njarggjânnam viõstârǩieʹjji beäʹlnn da nuõrttsääʹmǩiõl jieʹnnǩiõllân maainsteei nuõrttsaaʹmid aazzteš Lääʹddjânnma, mâŋŋa mõõnni vääiʹn. Ååʹn nuõrttsaaʹmin jäänaš vuäʹss jäälast Aanar kååʹdd vuuʹdest da nuõrttsääʹmǩiõl maainsteeʹji lååkkmieʹrren ärvvlõõđât nuʹtt 350 maainsteei. Nuõrttsääʹmǩiõl vueʹǩǩ lij ååʹn nuʹtt, što nuõrab puõlvvõk ij leäkku mättjam maainstet nuõrttsääʹmǩiõl jieʹnnǩiõllân. Ǩiõllpieʹsstuåimmjumuš da nuõrttsääʹmǩiõllsaž škooulmättʼtõs lij kâʹl mõõʹnne veeʹrd lââʹzztam ǩiõl âânnmõõžž lääʹddǩiõl kuâŋŋad. Aanarsääʹmǩiõll lij sääʹmǩiõlin oʹdinakai ǩiõll, koon maainstet tåʹlǩ Lääʹddjânnmest da koon leät maainstum ääʹrbvuâlžânji tåʹlǩ Aanar kååʹdd vuuʹdest. Aanarsääʹmǩiõl maainsteei liâ nuʹtt 300. Aanrsääʹm ǩeʹrjjǩiõll lij ravvnam da jeällʼjam mõõnni eeʹjji äiʹǧǧen ǩiõllpieʹsstuåimmjumuužž vieʹǩǩin. Še škooulâst aanarsääʹmǩiõlin uʹvddum mättʼtõõzz mieʹrr lij piirieeʹjji lâssnam, koon oʹnnstemvuõtt lij leämmaž ǩiõllpieʹzz tuåimmjumuužž šõddmõõžžâst.</p>
<p>Sääʹmǩiõl da Sääʹmteʹǧǧ</p>
<p>Sääʹmǩiõll lij sääʹm alggmeer ǩiõll. Lääʹddjânnam riikk lij lääʹjjšeâttmõõzzineez di meeraikõskksaž suåppmõõžžin čõnnõõttâm staanâd sääʹm alggmeer ǩiõl da kulttuur ooudâsjuäʹtǩǩumuužž da ooudâsviikkmõõžž. Saaʹmin lij Lääʹddjânnam vuâđđlääʹjj mieʹldd ǩiõles da kulttuures kuõskki jiõččvaaldšem saaʹmi dommvuuʹdest. Tän jiõččvaaldšem čõõđat Sääʹmteʹǧǧ. Sääʹmǩiõli staattus lij vaarvuâlaž tõʹst huõlǩâni, håʹt sääʹmǩiõli vueʹǩǩ måttmi pääiʹǩin lij puärrnam mõõnni eeʹjjin. Õhttsažkååddlaž tuåimin huõlǩâni puk sääʹmǩiõl koʹlle Unesco meeraikõskksaž klasstõõllmõõžž mieʹldd vaarvuâlaž ǩiõlid. Ǩeässa 2002 tuʹmmješ väʹldded sääʹmǩiõl, EU:n komissia tuõđsânji vaarvuâlaž ǩiõli prograʹmme. Håʹt sääʹmǩiõlid leät mõõn-ne veeʹrd põsttum jeälltet, taarbše tõk jiânnai jeeʹresnallšem tueʹrjjeemtuåimid seillam diõtt puõlvvõõǥǥâst nobba. Lääʹddjânnmest lij valmštõõllâm vueʹlnn sääʹmǩiõli kuõskki ǩiõlljeälltemprogramm da Sääʹmteʹǧǧ lij ǩiirtam ceâlklmest, jeälltemprograamm tuåimmapiijjâmtuâjai resuurssid da tiuʹddepiijjmõõžž. Sääʹmǩiõl kuõskki aaʹššin sääʹmteeʹǧǧest vaʹsttad sääʹm ǩiõllsuåvtõs. Sääʹmǩiõl koontâr õõutsââʹjest sääʹm ǩiõllsuåvtõõzzin čuâvv da veekk ooudâs saaʹmi sääʹmǩiõll-lääʹjjest peäggtum ǩiõllʼlaž vuõiggâdvuõđi teâuddjumuužž.</p>
<p>Saaʹmi vuõiggâdvuõđâst ââʹnned jieʹnnǩiõʹlle kuulli sääʹmǩiõles veʹrǧǧneeʹǩǩin, šiõtteeš vuõssmõs vuâra eeʹjjest 1991 (516/1991) ns. saaʹmi ǩiõll-laaʹjjin. Saaʹmi ǩiõllʼlaž vuõiggâdvuõđi čõõđtumuš vuâđđõõvi tõn lääʹjjest ââldmõsân ǩiõl jåårǥlâʹttmõʹšše da tuʹlkkumuʹšše. Jiõččääʹššest tõn diõtt saaʹmi ǩiõllʼlaž vuõiggâdvuõđ jiâ leämmaž vueʹjji mieʹldd teâuddjam ni âlddsin tõn veeidasvuõđâst, mäʹhtt lääʹjjšiõtteei leäi lääʹjj šiõttʼteʹmmen jorddam. Sääʹmǩiõll-lääʹjj oođeeš eeʹjjest 2003 seämmapoodd takai ǩiõll-laaʹjjin (423/2003). Ođđ sääʹm ǩiõllʼlääʹǩǩ (1086/03) šõõddi viõʹǩǩe eeʹjj 2004 aalǥâst da tõn mieʹrren lij peäʹlstes staanâd vuâđđlääʹjjest šiõttuum saaʹmi vuõiddâdvuõtt ââʹnned da ooudâs viikkâd ǩiõles da kulttuures. Lääʹjj täävtõssân lij staanâd saaʹmid vuõiggâdvuõtt vuõiggâdvuõđmieʹlddsaž vuõiggâdvuõđjäättmõʹšše da šiõǥǥ vaaldšma ǩiõlâst huõlǩani da še nuʹtt, što saaʹmi ǩiõllʼlaž vuõiggâdvuõđ čõõđtet nuʹtt, što tõid ij taarbâž jeeʹrben raukkâd. Lääʹǩǩ kuâskk pukid lääʹddjânnmest maainstum sääʹmǩiõlid: tâʹvvsääʹm, aanarsääʹm da nuõrttsääʹm. Saaʹmi dommvuuʹdest åårrai riikki leʹbe kooʹddi pravleeʹnnʼjain leʹbe tuåimmpääiʹǩin äʹššeʹmmen, säʹmmlast lij pâi lääʹjj mieʹlddsaž vuõiggâdvuõtt vaʹlljumuužžes mieʹldd ââʹnned lääʹdd- leʹbe sääʹmǩiõl. Veʹrǧǧneeʹǩǩi iʹlmmtõõzz, kuultõõzz, teâđtõõzz da vuäʹpstemkõõlb âʹlǧǧe saaʹmi dommvuuʹdest leeʹd ǩeeʹrjtum še säämas. Saaʹmi dommvuuʹdest veʹrǧǧneeʹǩǩin lij õõlǥtumuš tuåimmjumuužžeez mieʹldd viikkâd ooudâs sääʹmǩiõl âânnmõõžž. Kååddlaž veʹrǧǧneeʹǩǩ âʹlǧǧe ââʹnned sääʹmǩiõl kuâŋŋad tuʹmmjõõzzes veeidasvuõđâst sääʹmǩiõl påʹrddǩeeʹrjin da jeeʹres äʹššǩeeʹrjin, koin lij takainalla miârkktõs. Lääʹjj mieʹldd saaʹmi dommvuuʹd riikkvaž da kååddlaž veʹrǧǧneeʹǩǩin âlgg persoonkååʹdd paʹlǩǩeʹmmen ââʹnned huõl tõʹst, što ääʹššlažkääzzkõs pravleeʹnnʼjain vueiʹtet kääzzkâʹstted še sääʹmǩiõlin. Veʹrǧǧneǩ âlgg ââʹnned huõl tõʹst, što škoouʹlʹjumuužžid riâžžeeʹl leʹbe sääʹmǩiõl oudldemnalla ââʹnned huõl tõʹst, što persoonkååʹddest lij tuâjeez oudldem sääʹmǩiõl silttõs. Veʹrǧǧneǩ čuâvv tuåimmvoudda kuulli tuåimmvuuʹdeez, što lääʹǩǩ šâdd jääʹǩǩtum ǩiõll-lääʹjj oudldemmalla. Ǩiõllsuåvtõs oudd õõutsââʹjest sääʹmǩiõl konttrin vaalpââʹji mieʹldd mainnâz sääʹmǩiõllsaž ǩiõllʼlaž vuõiggâdvuõđi teâuddjumuužžâst da ooudâsviikkmõõžžâst. Sääʹmteʹǧǧ raaji lääʹjj teâuddjumuužžâst eeʹjjest 2007 vuâđđčiõlǥtõõzz Sääʹm ǩiõllʼlääʹjj teâuddjumuš eeʹjjin 2004-2007 . Ǩiõllsuåvtõõzz da sääʹmǩiõl konttâr tuâjjan lij sääʹmǩiõll-lääʹjj ooudâsviikkmõš da vahssmõõžž lââʹssen pueʹreed sääʹmǩiõl staattuuzz da kaggâd sääʹmǩiõl staattuuzz õhttsažkååʹddest. Ǩiõl kommunikâʹsttemäärv ânnʼjõžõhttsažkååʹddest liâ puärrnam juʹn muäʹddlå eeʹǩǩed da mâŋŋa eeʹǩǩpââiʹji äiʹǧǧen lij alttuum ǩiõllhuõll- da terminologiituâjj, koin ǩiõččlõõđât jm. põõžžted oodâžsaaʹnid ǩiõʹlle, maainstum ǩiõl raajõõzz mieʹlddsânji.</p>
<p>Sääʹmǩiõl ǩiõllhuõll- da vuäʹpstemtuâjaid lij Lääʹddjânnmest håiddam Kotimaisten kielten keskuksen (Dommjânnmlaž ǩiõli kõõskõs) eeʹjj 2011 loopp räjja. Eeʹjj 2012 aalǥâst looǥǥeʹl Dommjânnmlažǩiõli tuʹtǩǩeemkõõskõõzz organisaatia mottji da nõmmân šõõddi Dommjânnmlaž ǩiõli kõõskõs da oođumuužž mieʹldd sääʹmǩiõl tuʹtǩǩeei veeʹrjid siʹrddeš Oulu universiteett Giellagas-instituʹtte.</p>
<p>Õhttsažtâʹvvjânnmlaž ǩiõllõhttsažtuâi oođeet Interreg-teäggtemvuâlaž haʹŋǩǩõõzzin 1.1.2013 - 30.6.2014. SÁFÁ2 – Yh.teispohjoismaisen saamen kielen ammatti- ja resurssikeskuksen perustamishanke</p>
<p>Joortõskääzzkõõzz</p>
</body></document>