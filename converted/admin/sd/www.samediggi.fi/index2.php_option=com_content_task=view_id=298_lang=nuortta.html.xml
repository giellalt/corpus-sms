<document xml:lang="sms" id="no_id"><header><title>Samediggi - Saamelaiskäräjät - Sää´mte´&amp;#487;&amp;#487; &amp;#489;iirâd vuõssnaroodivuõiggâdvuõ&amp;#273;i ooudâsviikkmõõžž</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>167</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=298&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=298_lang=finnish.html"/><parallel_text xml:lang="sme" location="index2.php_option=com_content_task=view_id=298_lang=davvi.html"/><parallel_text xml:lang="smn" location="index2.php_option=com_content_task=view_id=298_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmteʹǧǧ ǩiirâd vuõssnaroodivuõiggâdvuõđi ooudâsviikkmõõžž</p>
<p>Sääʹmteʹǧǧ räukk riikksåbbrest õhttsažsåbbar vuõssnaroodvuõiggâdvuõđi ooudâsviikkâm diõtt. Sääʹmteʹǧǧ lij obbžurr saaʹmid vuâđđlääʹjjest stannum vuõssnaroodvuõiggâdvuõđi ooudâsviikkmõʹšše Lääʹddjânnmest.</p>
<p>Vuõiggâdvuõttministeria lij puättam vuâstta ǩeeʹrjin, kååʹtt kuâskk takai räʹtǩǩumuužž äiggavuäǯǯam diõtt saaʹmi vuõiggâdvuõttstattuuzz pueʹreem diõtt jeeʹres vaaldšemvuuʹdin da lääʹjjšiõttõõzzâst. Sääʹmteeʹǧǧ halltõs lij ââlmtam ministeria årra obbžurrvuõđes tõõzz, što ILO 169-suåppmõõžž priimmʼmuš iʹllakku peäggtum riikk vuõssʼsâjjsen täävtõssân.</p>
<p>Halltõs lij vasttõõzzstes ministeria årra huântam vuõssnaroodvuõiggâdvuõđi ouddnem äjjasvuõđ da raukkâm riikksåbbrest õhttsažsåbbar sääʹmteeʹǧǧ halltõõzz, väʹlddminister da ääʹšš kuõskki vääžnai ministeerivuiʹm. Saaǥǥjååʹđteei Klemetti Näkkäläjäuʹrr maainsti sääʹmteeʹǧǧ 24.6. noorõõttââm tiuddsåbbra ääiʹjpoddsai aaʹššin. Son tuõtti Vanhasen nuuʹbb halltõõzz tuåimmääiʹjest, što lij mõõnnâm juʹn pâʹjjel peäʹlest, ijga halltõs leäkku ooudâsviikkâm vuõssnaroodvuõiggâdvuõđid nuʹtt mäʹhtt halltõsprograʹmme lij ǩeeʹrjtum.</p>
<p>Vuõssnaroodääʹšš ouddne pirrõsvaaldšem beäʹlnn</p>
<p>Pirrõsministeria lij nõõmtam ǩieʹssmannu aalǥâst vuõssnaroodi äʹrbbteâđai ǩiõttʼtõõllâm äʹšštobddituâjjäʹrttel. Tõn tuâjjan lij ǩiõttʼtõõllâd biodiversiteettsuåppmõʹšše kuulli aartikla, kååʹtt kuâskk vuõssnarood äʹrbbteâđ suåvtumuužž. Sääʹmteeʹǧǧ saaǥǥjååʹđteei uuʹdi teâttan pueʹrr miõlâst, što sääʹmteeʹǧǧest lij šiõǥǥ eeʹttkâʹsttemvueʹǩǩ tuâjjäʹrttlest. Son jiõčč tuåimmai saaǥǥjååʹđteejan. Sääʹmteeʹǧǧ võboršeʹǩǩen mieʹldd liâ uccjooǥǥ ååraš dåhttar, sääʹmteeʹǧǧ vuässlaž Heidi Eriksen da puäʒʒeeʹžžed J. Antti Magga Enontekiöst.</p>
</body></document>