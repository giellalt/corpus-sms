<document xml:lang="sms" id="no_id">
  <header>
    <title>Samediggi - Saamelaiskäräjät - Vuõssnaroodi jie´llikarttkõõskõs</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>180</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="albbas@gmail.com"/>
    <multilingual>
      <language xml:lang="fin"/>
    </multilingual>
    <origFileName>http://www.samediggi.fi/index2.php?option=com_content&amp;task=view&amp;id=312&amp;lang=nuortta.html</origFileName>
    <parallel_text xml:lang="eng" location="index2.php_option=com_content_task=view_id=312_lang=english.html"/>
    <parallel_text xml:lang="fin" location="index2.php_option=com_content_task=view_id=312_lang=finnish.html"/>
    <parallel_text xml:lang="sme" location="index2.php_option=com_content_task=view_id=312_lang=davvi.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Vuõssnaroodi jieʹllikarttkõõskõs</p>
    <p><em type="italic">Vuõssnaroodi jieʹllikarttkõõskõs </em>lij vooudlaž jieʹllikartt- da audiovisuaalsa vuuʹd resursskõõskõs, kååʹtt tuåimmai Lääʹdjânnam Sääʹmteeʹǧǧ vuâlšen Aanrest. Tän poodd tuåimmjumuužž teäggat Mättʼtõsministeria da valdia jieʹllikarttčeäppõstuåimmkåʹdd. </p>
    <p><em type="italic">Vuõssnaroodi jieʹllikarttkõõskõs </em>tueʹrjjad sääʹmǩiõl da kulttuur di rääjj oudldõõzzid saaʹmi da jeeʹres vuõssnaroodi jiiʹjjes jiõn da kaarti vueiʹnnempâjja da kuullâmpâjja jieʹllikartt- da mediaindustriiđâst vuõssnaroodi jiiʹjjes määinaivuiʹm da jiiʹjjes alggšõddmõõžžin. </p>
    <p><em type="italic">Vuõssnaroodi jieʹllikarttkõõskõs </em>tuärjjad jieʹllikaart da mediaouddõõzzi plaannmõõžž, ooudâsviikkmõõžž da puuʹttõõzzid oocceeʹl teäggtemkruugid da õhttsažtuâjjtaaurõõžžid di riâžžeeʹl škoouʹlʼjumuužžid da jieʹllikaʹrtte kuulli pooddid sääʹmvuuʹdest. </p>
    <p>Lââʹssen kõõskõs liâvad sääʹmjieʹllikaartid jeeʹresnallšem pooddid, juâkk teâđaid sääʹmjieʹllikaartâst, vuuʹdest da sääʹm tuejjeejin. Skábma lij še mieʹldd riâššmen Skábmagovat –vuõssnaroodi jieʹllikarttfestivaalid.</p>
    <p>
      <em type="italic">Tuejjumuužž </em>
    </p>
    <p>Vuõssnaroodi jieʹllikarttkõõskõõzz tuâjjan lij</p>
    <p>1. tueʹrjjeed sääʹmjieʹllikartt- da TV-puuʹttõõzzid</p>
    <p>2. reäšš jieʹllikarttškoouʹlʹjumuužž, da –šõddumuužž</p>
    <p>3. reäšš čuäjʹtem- da liâvtemtuåimmjumuužž: (mm. Skábmagovat –jieʹllikarttpoodd)</p>
    <p>
      <em type="italic">Naroodkõskksaž vuäʹss sääʹmkulttuurkõõskõõzz </em>
    </p>
    <p>Aanar šõddi Sääʹmkulttuurkõõskõs âânn seʹst jieʹllikarttkõõskõõzz lââʹssen määŋgaid tuåimmjumuuzzid, jm. sääʹmǩiõttʼtuõjju, sääʹmmusiiʹǩǩe, jieʹllemvueʹjjid kuuleeʹl di päärnaid da nuõrid jiiʹjjes konttres. Kõõskõõzz seʹst puätt leeʹd še sääʹmǩeʹrjjpõrtt.</p>
    <p>Vuõssnaroodi jieʹllikarttkõõskõõzz tuåimmjumuužž alggšõddmõõžž liâ jieʹllemvueʹǩǩsa da kulttuursa. Kõõskõs äuʹǩǩad õhttsažtâʹvvjânnamlaž sääʹmvuuʹđ puʹhttem synergiaouddõõzz jieʹllikaarti ǩiõttǩeeʹrjtemmuužžâst, sniimmʼmõõžžâst da eärben tõõi naroodkõskksaž teäggtumuužžâst. Lââʹssen kõõskõs äuʹǩǩad Skabmagovat –jieʹllikarttpooddi mieʹldd puhttum maaiʹlmšorradvuõđeʹld jieʹllikarttsääiʹm.</p>
  </body>
</document>
