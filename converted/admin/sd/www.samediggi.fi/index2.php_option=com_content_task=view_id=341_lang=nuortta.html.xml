<document xml:lang="sms" id="no_id"><header><title>Samediggi - Saamelaiskäräjät - Sää´mkulttuurkõõskõõzz restrantt-ho´zjen lij valljuum</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>228</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=341&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=341_lang=finnish.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmkulttuurkõõskõõzz restrantt-hoʹzjen lij valljuum</p>
<p>Aanar ceerkavsiʹjdde eeʹjjest 2012 valmštõõvvi Sääʹmkulttuurkõõskõõzz restrantt-hoʹzjenen lij vaʹlljuum njeäʹllemneǩ Jouko Lappalainen. Sääʹmteʹǧǧ ǩeâštõõtti restraant luõikkâmsuåppmõõžž ǩeässa 2009 da mieʹrräigga mõõneeʹst puõʹđi õhtt taʹrjjõs.</p>
<p xml:lang="fin">Mari ja Jouko Lappalainen</p>
<p>Jouko Lappalainen lij tuåimmjam hoteʹl da restranttʼtuâjast eeʹjjest 1991 da põrggjen Erähotelli Njeäʹllmest eeʹjjest 2004 ääʹljeeʹl. Lappalainen iʹllakku vueʹlǧǧmen meädda Njeäʹllmest, leša šuuʹremen tuåimmjumuužžes še ceerkavsiʹjdde õõutsââʹjest Mäʹrjj kappjines.</p>
<p>Sääʹmkulttuurkõõskõʹsse raajât paaiʹǩid sääʹmkulttuuʹre kuulli määŋgpeällsa tuåimmjumuʹšše, Sääʹmteeʹǧǧ vaaldšem tuåimmjumuʹšše di sääʹm mättʼtõs- da tuʹtǩǩeemtuåimmjumuʹšše. Põõrt vääžnmõs pääiʹǩ liâ määŋgtuåimm- da kääzzkâʹsttempääiʹǩ pirr juâkkõõttâm õhttsažpääiʹǩ: čuäjtõõllâm- da määŋgtuåimm-pääiʹǩ, ǩeʹrjjpõrtt di restrantt. Täk pääiʹǩ liâ takai, jeeʹres âkksai saaʹmi kaa-unõõttâmpääiʹǩ, sääʹm ǩiõl âânnmõš juõʹǩǩpeivvsaž jieʹllmest da jieʹllem pirr da sosiaalaž kontaktvuõđ čuõlmmeempääiʹǩ. Õhttsažpaaiʹǩi âânnmõš lij vääžnai puk tän kulttuurkõõskõõzz tuåimmjumuužžin.</p>
<p>Sääʹmkulttuurkõõskõõzz tuejjʼjâtt da vuäʹmast Senaatt-ǩiiddõs da tõn šorrõs lij nuʹtt 4 800 mbrm2. Raajjâmhaʹŋǩǩõõzz teäʹǧǧââʹnnemarvvlõs lij nuʹtt 12 miljoon euʹrred, Sääʹmjânnam läänhalltõs lij miõttâm haʹŋǩǩõʹsse 5 miljoon euʹrred EU-teäggtõõzz. Sääʹmkulttuurkõõskõõzz čõõđtemplaan lij juʹn jååttmen da tuejjumuš älgg ǩeâđđa 2010. Sääʹmkulttuurkõõskõõzzâst lij mieʹrr altteed tuåimmjumuužžâs eeʹjjest 2012.</p>
<p>Sääʹmkulttuurkõõskõõzz väʹlddposttšeʹǩǩen šâdd tuåimmjet Sääʹmteʹǧǧ da tõn vasttõõzzâst lij kulttuurkõõskõõzz paaiʹǩi koordinâʹttmõš da ooudâs vuåkrjumuš jeeʹres õõʹnnjid. Jeeʹres posttšeʹǩǩen liâ Sääʹmvuuʹd škoouʹlʼjemkõõskõs, Aanar kååʹdd ǩeʹrjjpõõrttuåimm, Sámi Duodji ry, SámiSoster ry da Sääʹmjânnam vuʹvddvaaldšempravleeʹnnja di altteem vueʹlnn åårrai Sääʹmarkiiv. Lââʹssen kõõskõʹsse šâʹdde leeʹd õhttsažââʹnnempääiʹǩ, mâʹte auditoria da määŋgtuåimm- da kääzzkâʹsttempääiʹǩ.</p>
<p>Lââʹssteâđaid:</p>
<p xml:lang="fin">Vaaldšemšuuʹrmõs Juha Guttorm p. 0400-142 518</p>
<p xml:lang="smn">Põrggi Jouko Lappalainen p. 0400-415 989</p>
</body></document>