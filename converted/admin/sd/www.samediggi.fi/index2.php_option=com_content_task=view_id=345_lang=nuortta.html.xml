<document xml:lang="sms" id="no_id"><header><title>Samediggi - Saamelaiskäräjät - Sää´mmusikk-kõõskõõzz</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>171</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=345&amp;lang=nuortta</origFileName><parallel_text xml:lang="eng" location="index2.php_option=com_content_task=view_id=345_lang=english.html"/><parallel_text xml:lang="fin" location="index2.php_option=com_content_task=view_id=345_lang=finnish.html"/><parallel_text xml:lang="smn" location="index2.php_option=com_content_task=view_id=345_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sääʹmmusikk-kõõskõõzz</p>
<p>Sääʹmmusikk-kõõskõs lij Sääʹmteeʹǧǧ vuâlaž kõõskõs, kååʹtt ooudâs veekk määŋgnalla sääʹmmusiikk jeeʹres musiikkvuäʹzzid. Kõõskõõzzâst lij õhtt mieʹrräiggsaž tuâjjlaž.</p>
<p xml:lang="ita"><em type="italic">Visio: </em></p>
<p>Sääʹmmusikk-kõõskõs stäänn ääʹrbvuâlaž saaʹmi vokaalmusikkšlaajji (luohti, leuʹdd da livđe) ruõkkmõõžž da ooudâsviikkmõõžž, reäšš jieʹlli da ouddneei sääʹmmusiikk mättʼtõõzz, taʹrjjad raammid sääʹmmusiikk raajjmõʹšše, veekk ooudâs musiikksilttumuužž, kägg sääʹmmusiikk imago da tõn pääiʹǩ lââʹzzat peerstumuužž da oudd jieʹllemiskkâr sääʹmmusiʹǩǩe.</p>
<p>Sääʹmmusikk-kõõskõõzz vääžnmõs tuåimmjumuužž liâ juõiʹkkmättʼtõõzz riâššmõš sääʹmvuuʹd škooulid. Uʹčteeʹlen puäʹtte leeʹd äʹrbbvuõđkuõʹddi, koin lij juõiʹkkäʹrbbvuõtt huâdast da pâʹstte nääiʹt seʹrdded kaallsõs preeddan škooulipääiʹǩ nuõrab puõlvvõõǥǥid. Tuâjj lij oʹdinaknallšem da täin ǩiččlõõđât staaneed äʹrbbvuâlaž saaʹmi vokaalmusikkšlaajji ruõkkmõõžž da ooudâs juäʹtkkjumuužž. Lââʹssen Sääʹmkultturkõõskõs stäänn še ođđ sääʹmmusiikk mättʼtõõzz da reäšš uʹčteeʹli škoouʹlʼjumuužžid sääʹmmusiikk beäʹlnn. Iinnteʹmes inn lij alggmeerai musiikkpodd, kååʹtt riâžžât Aanrest juõʹǩǩ eeʹjj. Musikkpoodd riâššjen Sääʹmmusikk-kõõskõs lij vääžnmõs sââʹjest tän riâššâm tuâjast.</p>
<p>Tuva –nõmmsaž vuuʹd čooddlaaulčeäʹpp Igor Koshkendei leäi võddõõttmen sääʹmpäärnaid påʹrǧǧmannust 2011 Aanrest.</p>
<p>Sääʹm-musikk-kõõskõs lij Sääʹmkultturkõõskõõzz Sajoozz aktivlaž tuåimmjeei. Sajos taʹrjjad šiõǥǥ raammid Sääʹm-musikk-kõõskõõzz tuåimmjumuʹšše. Sääʹm-musikk-kõõskõs reäšš Sajõõzzâst konseerttid da jeeʹres muʹsiǩǩe kuulli musikkpooddid.</p>
<p>Sääʹmmusikk-kõõskõõzz tuåimmjumuužž teäggad Mättʼtõsministeria.</p>
<p>Iinnteʹmes inn–alggmeerai musikkpodd: www.ijahisidja.fi</p>
<p>Sääʹmkultturkõõskõs Sajos: www.sajos.fi</p>
</body></document>
