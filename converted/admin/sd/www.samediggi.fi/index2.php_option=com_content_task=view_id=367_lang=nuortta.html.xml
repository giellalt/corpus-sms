<document xml:lang="sms" id="no_id">
  <header>
    <title>Samediggi - Saamelaiskäräjät - Valdia da sää´mtee´&amp;#487;&amp;#487; vaalmâš sää´msuåppâmsaa&amp;#485;&amp;#485;stõõllmõõžžid</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>190</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=367&amp;lang=nuortta.html</origFileName>
    <parallel_text xml:lang="fin" location="index2.php_option=com_content_task=view_id=367_lang=finnish.html"/>
    <parallel_text xml:lang="sme" location="index2.php_option=com_content_task=view_id=367_lang=davvi.html"/>
    <parallel_text xml:lang="smn" location="index2.php_option=com_content_task=view_id=367_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Valdia da sääʹmteeʹǧǧ vaalmâš sääʹmsuåppâmsaaǥǥstõõllmõõžžid</p>
    <p>- Äiʹǧǧ lij vaalmâš tâʹvvjânnamlaž sääʹmsuåppmõõžž kuõskki saaǥǥstõõllmõõžži alttumuʹšše. Tâʹvvjânnamlaž sääʹmteeʹǧǧi saaǥǥjååʹđteei da valdiai sääʹmaaʹššin vaʹstteei ministeer noorâʹtte Oslost vueʹssmannu 25. peeiʹv suåppât saaǥǥstõõllmõõžži äiʹǧǧtaaulâst da mõõntõõllâmvueʹjjin.</p>
    <p>Snimldõõǥǥin Lääʹddjânnam sääʹmteeʹǧǧ vuäzzla Tuomas Aslak Juuso da Asko Länsman di vääʹrrsaaǥǥjååʹđteei Erkki Lumisalmi. Snimldõõǥǥ: Sára Márjá Magga.</p>
    <p>– Vueiʹttep rämmšed tõʹst, što sääʹmsuåppmõõžž kuõskki saaǥǥstõõllmõõžž äʹlǧǧe da äʹšš ouddan, maainsti Taar sääʹmteeʹǧǧ vääʹrrpresidentt Laila Susanne Vars sääʹm parlamenttaarla suåvtõõzz såbbrest Ruäʹvnjaarǥâst 14.4.</p>
    <p>Sääʹm parlamenttaarlaž suåvtõõzz sååbbar priimi õõlmâsceälkkmõõžž tâʹvvjânnamlaž sääʹmsuåppmõõžž ouddnumuužžâst saaǥǥstõõllâm äʹlggem poodd. Maadârdõs Lääʹddjânnam, Ruõcc ja Taar õhttsaž tâʹvvjânnamlaž sääʹmsuåppmõžžân valmštõõvi täid valdiaid da sääʹmteeʹǧǧ eeʹttkâʹsttem ääʹšštobddituâjjäʹrttel tuâj äiggavuäǯǯmõžžân eeʹjjest 2005. Parlamenttaarlaž suåvtõs ouddlâstt ååʹn, što aʹlǧǧi saaǥǥstõõllmõõžžid õõlǥči piijjâd põõšši da priimmâmnallšen äiʹǧǧtaull.</p>
    <p>Parlamenttaarlaž suåvtõs čiõlggad veâl tõn, što teʹl ko sääʹmsuåppmõš sõõddeš primmum, tõt lij veâl seârvvna peäʹl rääʹjest nuʹtt kuuʹǩǩ ko Ruõšš säʹmmla liâ tõn åålǥbeäʹlnn. Parlamenttaarlaž suåvtõs tuärjjad Ruõšš saaʹmi ǩiõččlõõttmõõžžid jiijjâz võboršeǩnallšem orgaan vuâđđeem diõtt da ouddlâstt še Lääʹddjânnam, Ruõcc da Taar halltõõzzid tuärjjeet Ruõšš saaʹmi ǩiõččlõõttmõõžžid.</p>
    <p>Tâʹvvjânnamlaž sääʹmsuåppmõõžž jurddân lij jm. õhtteed saaʹmi vuõiggâdvuõtt-stattuuzz jiijjâz valdiai beäʹlnn da nââneed saaʹmi vuäittmõõžžid tuåimmjed valdiai raaji pâʹjjel da põõššâd õhttân naroodân.</p>
  </body>
</document>
