<document xml:lang="sms" id="no_id"><header><title>Samediggi - Saamelaiskäräjät - ”&amp;#268;iõl&amp;#485;tõs saa´mi ooumažvuõiggâdvuõ&amp;#273;in lij jii´jjesnallšem”</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>182</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=370&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=370_lang=finnish.html"/><parallel_text xml:lang="sme" location="index2.php_option=com_content_task=view_id=370_lang=davvi.html"/><parallel_text xml:lang="smn" location="index2.php_option=com_content_task=view_id=370_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p><span type="quote">”Čiõlǥtõs saaʹmi ooumažvuõiggâdvuõđin lij jiiʹjjesnallšem”</span></p>
<p>- Saaʹmi ooumažvuõiggâdvuõđid ǩiõttʼtõõllâm čiõlǥtõõzz raajjmõš lij jiiʹjješnallšem tuâjj.&#13; - Äiʹggsab vuõssnaroodi ooumažvuõiggâdvuõtt-teâđtõõzz liâ leämmaž valdia mieʹlddsa, koin&#13; määŋgain liâ määŋg vuõssnarood. Saaʹmi ooumažvuõiggâdvuõđid ǩiõttʼtõõllâm čiõlǥtõs lij&#13; vuõssmõs, kååʹtt puätt ǩiõttʼtõõllât õõut narood neellj valdia vuuʹdest, tuõđi YK&#13; vuõssnarooditeâđteei James Anaya Ruäʹvnjaarǥâst.</p>
<p>Snimldõõǥǥâst YK vuõssnaroodi vuõiggâdvuõđi spesialteâđteei, professor James Anaya Ruäʹvnjaarǥâst. Snimldõk: Sára Márjá Magga.</p>
<p>Spesialteâđteei Anaya maainsti, što suu ǩiõččlõõttmõžžân lij taʹrǩǩõõllâd saaʹmi ooumažvuõiggâdvuõđi teâuddjumuužž vuõssnaroodi ǩiõččâmvueʹjj mieʹldd. Ruäʹvnjaarǥâst 15.- 16.4. riõššum noorõõttâmpoodd leʹjje bieʹǩǩ saaʹmi, valdiai da spesialteâđteei kõskksa vuârrmainstumužž, kååʹtt juätkkai veâl mâŋŋa noorõõttâmpooddi. – Čiõlǥtõõzzi diõtt riõššum noorõõttâmpooddi mââibeäʹlnn puäʹtte veâl täujja lââʹss kõõččmõõžž, koid haaʹleep vasttõõzzid.</p>
<p>- Valmštem vueʹlnn åårrai ooumažvuõiggâdvuõtt-teâđtõõzz täävtõssân lij ooudâsviikkâd vuõssnaroodi vuõiggâdvuõđi da vueʹjj miõttlaž ooudâsviikkmõõžž. Čiõlǥtõs puätt ââʹnned seʹst juurdpuättmõõžžid da siâssmõõžžid, kook vuâđđâʹvve Tâʹvvjânnamlaž jiijjâz vuõssnaroodes kuõskki õõlǥtumuužžid.</p>
<p>- Čiõlǥtõs puätt teâttan valdiai halltõʹsse, saaʹmid da õõlmâsvuõʹtte da tõt maadârdet YK ooumažvuõiggâdvuõttsuåvtõʹšše. Halltõõzzi da saaʹmi võboršeeʹǩǩin lij vuäittmõš leeʹd mieʹldd ooumažvuõiggâdvuõttsuåvtõõzz såbbrest, kååʹtt lij õlmmsaž, maainsti Anaya.</p>
<p>Looǥǥ spesialteâđteei James Anaya mainnâz 15.4. õʹnnum konfereens äävumuužžâst täʹst: OPENING STATEMENT OF THE SPECIAL RAPPORTEUR JAMES ANAYA 15042010</p>
</body></document>
