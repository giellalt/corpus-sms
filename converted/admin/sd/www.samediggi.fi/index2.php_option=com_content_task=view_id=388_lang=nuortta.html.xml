<document xml:lang="sms" id="no_id"><header><title>Samediggi - Saamelaiskäräjät - Sää´mkultturkõõskõõzz Sajos vuâ&amp;#273;&amp;#273;&amp;#489;ie´&amp;#273;j</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>114</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=388&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=388_lang=finnish.html"/><parallel_text xml:lang="sme" location="index2.php_option=com_content_task=view_id=388_lang=davvi.html"/><parallel_text xml:lang="smn" location="index2.php_option=com_content_task=view_id=388_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmkultturkõõskõõzz Sajos vuâđđǩieʹđj</p>
<p>Sääʹmkultturkõõskõõzz Sajos vuâđđǩieʹđj muʹvrješ Aanrest põrtt tuâjjmääddest nelljdpeeiʹv ǩieʹssmannu 10. peeʹiv 2010 čiâss 14 aʹlǧǧi prääʹzneǩpooddâst. Poodd prääʹzneǩmainsteeʹjen leäi parlameent valdiateäʹǧǧvälljkååʹdd saaǥǥjååʹđteei, parlamentneǩ Hannes Manninen.</p>
<p>Kâskka Aanar ceerkavsiid, Juutuajooǥǥ riddu ja Aanarjääuʹr õõldâsvuõʹtte kaggõõtti Sääʹmkultturkõõskõõzz vuõđđu muʹvrješ metallsylinder, koon sizz leʹjje pijjum vuâđđǩeʹrjj (nellj jeeʹres ǩiõll šiõttõõzz; lääʹddǩiõllsaž, aanarsääʹmǩiõllsaž, nuõrttsääʹmǩiõllsaž da tâʹvvsääʹmǩiõllsaž), âânnmõõžžâst åårrai smavvteäʹǧǧnorldõõǥǥ, Aanrest iʹlmmstõõvvi pääiklažgaʹzeâʹtid (Inarilainen, Avvir. Lapin kansa ja Pohjolan sanomat) da saaʹmi äʹrbbvuõđ, Sámi Duodji –ooudâsmiârkin pravvum ǩiõtt-tuâjaid.</p>
<p>Siidast juätkkjam parlameent valdiateäʹǧǧvälljkååʹdd saaǥǥjååʹđteei, parlamentneǩ Hannes Manninen. Sääʹmteeʹǧǧ mainnâz õõʹni Sääʹmteeʹǧǧ saaǥǥjååʹđteei Klemetti Näkkäläjärvi, õõʹnni mainnâz õõʹni projektšuuʹrmõs Juha Guttorm da raajteei mainnâz õõʹni Senaatt-ǩiiddõõzzi jååʹđteei Jukka Liede. Aanar kååʹdd tiõrvtõõzz puuʹti Aanar kåʹddväʹldduum saaǥǥjååʹđteei Teuvo Katajamaa.</p>
</body></document>
