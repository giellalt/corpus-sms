<document xml:lang="sms" id="no_id"><header><title>Samediggi - Saamelaiskäräjät - Adjágas vä´ldd&amp;#269;uä´jtee´jen Ijahis idjaan</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>192</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=389&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=389_lang=finnish.html"/><parallel_text xml:lang="sme" location="index2.php_option=com_content_task=view_id=389_lang=davvi.html"/><parallel_text xml:lang="smn" location="index2.php_option=com_content_task=view_id=389_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Adjágas väʹlddčuäʹjteeʹjen Ijahis idjaan</p>
<p>Meeraikõskkseld oʹnnstam sääʹmbänd Adjágas puätt påʹrǧǧmannust Aanrest riõššum Ijahis idja – vuõssnaroodi musiikkpood väʹlddčuäʹjteejen.</p>
<p>– Konsertt lij Adjágasin vuõssmõs Lääʹddjânnmest. Ijahis idja -festivaalorganisaatia lij kuärǥast, ku lij vuäǯǯam vuâsttaväʹldded nääiʹt vääžnai sääʹmbändi poʹdde da sij musiikk kuulât Lääʹddjânnam sääʹmvuuʹdest, festivaaljååʹđteei Anna Näkkäläjärvi vieʹsslâtt.</p>
<p>Adjágas õhttat jiijjâz musiikkâst tâʹvvsääʹm juõiʹǥid da modeern jeeʹres musiikk čuõʹjjõõzzid. Bäänd ođđsumuž čõõđtõs lij album Mánu rávdnji (2009), koon oudldi bäänd debyyttilevy Adjágas (2006). Adjágas voddõõđi Vancouver olympia poodd kultturproggraammâst da lij puârast vuâsttavalddum da siõs-sum bändd nuʹtt dommjânnmest Taarrâst di meeraikõskkseld.</p>
<p><em type="italic">Eeʹjj 2010 theeman õʹhttekuullâmvuõtt </em></p>
<p>Čiiččad vuâra riâžžõttum Ijahis idja kollai Aanar ceerkavsiidâst 20.–22.8.2010. Festivaal lij põõššinalla põõštam staattuuzzes pueʹrmõsân sääʹm-musiikk čuäʹjtem pooddin Lääʹddjânnmest. Festivaal theeman lij tän eeʹjj vuõssna-roodi õʹhttekuullâmvuõtt. Vuõssnarood puäʹtte Aanra kolmmen jeeʹres jânnmest da määŋg kulttuur kaaunõõttmõš lij jiiʹjjesnallšem festivaal his-toorâst.</p>
<p>Ijahis idjan musiikkpodd lij sueʹvet 23.8. riõššum Ijahis ija -konsertt, koʹst kuulât Adjágasin musiikk lââʹssen vuõssnarodkueʹssi čuäjtõõzzid, äʹrbbvuõđ mieʹldd puättam saaʹmi vokaalmusiikkšlaaji čuäʹjteei di räbb-musiikk čieʹpp Amocist da Ailu Vallest da jiânnâi jeeʹres sääʹm-musiikkid.</p>
<p>Ijahis idja –pood reäʹšše õhttsažtuâjast Anára Sámisearvi, Sääʹmteʹǧǧ, Sääʹmvuuʹd škoouʹlʼjemkõõskõs, Sääʹm-muʹzei Siida, Aanar kåʹdd, Giella-gas-instituutt da Aanar sieʹbrrkåʹdd.</p>
<p xml:lang="vep">Vuäbbam, villjam!</p>
<p>Lââʹssteâđaid festivaaljååʹđteei Anna Näkkäläjääuʹrest,</p>
</body></document>
