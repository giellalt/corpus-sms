<document xml:lang="sms" id="no_id"><header><title>Samediggi - Saamelaiskäräjät - Sää´m&amp;#489;iõl stooidâmprograamm plaanmõš älgg</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>345</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=426&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=426_lang=finnish.html"/><parallel_text xml:lang="sme" location="index2.php_option=com_content_task=view_id=426_lang=davvi.html"/><parallel_text xml:lang="smn" location="index2.php_option=com_content_task=view_id=426_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sääʹmǩiõl stooidâmprograamm plaanmõš älgg</p>
<p>Mättʼtõs- da kultturministeria liâ riâššâm altteed sääʹmǩiõl stooidâmprograamm plaanmõõžž.&#13; Ministeria lij piijjâm sääʹmǩiõl stooidâmprograamm tuejjeei vuäʹpstemäʹrttel da tuâjjäʹrttel.&#13; Alttõõzz pukid koolm sääʹmǩiõl da obbjânnam kuõskki stooidâmprograamm jåttʼtem diõtt tuejjii&#13; sääʹmteʹǧǧ.</p>
<p>Mättʼtõs- da kultturministeria čuäjat čõhččmannu 24. peeiʹv tuejjuum tuʹmmstõõǥǥâst Parlameent vuâđđvälljkååʹdd tuʹmmjõʹsse (PeVM 1/2010 vp – K 1/2009 vp), koʹst välljkåʹdd ouddlõõʹsti halltõõzz riõmmâd prååstas äʹppsab tuåimid sääʹmǩiõl stooidâm diõtt. Välljkååʹdd mieʹldd spesialnallšem lokku välddmõš âlgg smiõttâd pueʹrben vaarvuâla aanarsääʹmǩiõl da nuõrttsääʹmǩiõl seeiltem staanmõʹšše. Valdiasååbbar piiji čiõʹlǧǧeemtuâjstes Lääʹddjânnam ooumažvuõiggâdvuõttpolitiikest (2009) täävtõssân sääʹmǩiõl stooidâmprograamm raajjmõõžž.</p>
<p>Mättʼtõs- da kultturministeria peejj sääʹmǩiõl stooidâmprograamm plaaneem tuâjjäʹrttel tuâjjan:</p>
<p>- ärvvtõõllâd sääʹmǩiõli vueʹjj da tõn pueʹreem diõtt puki koolm Lääʹddjânnmest mainstum sääʹmǩiõl vuäzzest da</p>
<p>- raajjâd alttõs obbvälddlanallšem da kuʹǩesääʹij ǩiõččâmvueʹjj mieʹlddsa sääʹmǩiõl stooidâmprogrammân.</p>
<p>Stooidâmprograamm âlgg siiʹsǩeed alttõõzzid, kook kuâʹsǩǩe sääʹmǩiõli tuʹtǩǩeem da ǩiõlhuõl, sääʹmǩiõl mättʼtem da sääʹmǩiõllsa škoouʹlʼjem, sääʹmǩiõllsa kulttuur tueʹrjjeem, sääʹmǩiõllsa peiʹvvhååid da ǩiõllpieʹsstuåimmjumuužž di jeeʹres nåkkam õhttsažkåʹddjieʹllem vuäʹssvuuʹdid, koin raʹvvjet saaʹmi vuõiggâdvuõđ tuõttääʹššlânji kâʹdded da ooudâsviikkâd ǩiõles da kulttuures väʹlddkååʹdlânji. Tuâjjäʹrttel âlgg väʹldded lokku sääʹmǩiõli vueʹǩǩ da ooudâsviikkâmkuâsttmõõžžid še jeeʹres Tâʹvvjânnmin.</p>
<p>Haʹŋǩǩõõzz vuäʹpstemäʹrttel saaǥǥjååʹđteeʹjen tuåimmai pâʹjjʼjååʹđteei Sakari Karjalainen mättʼtõs- da kultturministeriast da vuässliʹžžen pâʹjjtaʹrǩǩeei Katri Santtila mättʼtõs- da kultturministeriast, ålggaaʹššipiizar Suvikki Silvennoinen ålggaaʹššiministeriast, jååʹđteei Johanna Suurpää vuõiggâdvuõttministeriast, pâʹjjtaʹrǩǩeei Panu Artemjeff siiʹsǩaaʹššiministeriast, finansspiizar Annika Klimenko valdiateäʹǧǧministeriast, saǥstõõlli veʹrǧǧooumaž Hillevi Lönn tuâjj- da jieʹllemvueʹǩǩministeriast, saǥstõõlli veʹrǧǧooumaž Viveca Arrhenius sosial- da tiõrvâsvuõttministeriast, jååʹđteei Jorma Kauppinen Mättʼtõshalltõõzzâst, vaaʹrrsaaǥǥjååʹđteei Irja Seurujärvi-Kari sääʹmteeʹǧǧest (tâʹvvsääʹmǩiõll), vaaʹrrsaaǥǥjååʹđteei Erkki Lumisalmi sääʹmteeʹǧǧest (nuõrttsääʹmǩiõll), rehtor Yrjö Musta sääʹmteeʹǧǧest (aanarsääʹmǩiõll), pââimõsškooullehtor Marja-Liisa Olthuis Oulu pââimõsškooulâst (Giellagas –instituutti), Martti Laiti City Sámit ry:st, juâkkazjååʹđteei Kimmo Granqvist Dommjânnamla ǩiõli tuʹtǩǩeemkõõskõõzzâst, spesialäʹšštobddi Kurt Torsell Lääʹddjânnam Kåʹddleettast di pâʹjjäʹššooumaž Antti Arjava Lääʹddjânnam Kultturfoondâst. Tuâjjäʹrttel põõšši äʹšštobddjen nõõmteš minoritettåskkooumaž Eva Biaudet.</p>
<p>Haʹŋǩǩõstuâjjäʹrttel saaǥǥjååʹđteeʹjen tuåimmai spesialplaanraajji Mikko Cortés Téllez mättʼtõs- da kultturministeriast da vuässliʹžžen pâʹjjtaʹrǩǩeei Maria Biskop mättʼtõs- da kultturministeriast, jååʹđteei Johanna Suurpää vuõiggâdvuõttministeriast, halltõspiizar Hanna Kiiskinen sosial- da tiõrvâsvuõttministeriast, projektšuurmõs Petra Magga-Vars sääʹmteeʹǧǧest di čuõvtemtuåimtaʹrǩǩeei Kari Torikka Sääʹmjânnam vuʹvddvaaldšemkonttrest.</p>
<p>Tuâjjäʹrttel piizren tuåimmje mättʼtõsduumšeǩ Maija Innola mättʼtõs- da kultturministeriast, mättʼtõsduumšeǩ Leena Nissilä Mättʼtõshalltõõzzâst, škoouʹlʼjempiizar Ulla Aikio-Puoskari sääʹmteeʹǧǧest di tuʹtǩǩeei Kaarina Vuolab-Lohi Dommjânnamla ǩiõli tuʹtǩǩeemkõõskõõzzâst. Tuâjj- da vuäʹpstemäʹrttel tuåimmpââʹjj jâskk eeʹjj 2011 looppâst.</p>
</body></document>
