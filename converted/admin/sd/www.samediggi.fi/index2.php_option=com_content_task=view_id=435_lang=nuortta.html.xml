<document xml:lang="sms" id="no_id"><header><title>Samediggi - Saamelaiskäräjät - Raukkmõš võboršee´&amp;#489;&amp;#489; nõõmtem diõtt sää´mtee´&amp;#487;&amp;#487; nuõrisuåvtõ´s</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>193</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=435&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=435_lang=finnish.html"/><parallel_text xml:lang="sme" location="index2.php_option=com_content_task=view_id=435_lang=davvi.html"/><parallel_text xml:lang="smn" location="index2.php_option=com_content_task=view_id=435_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Raukkmõš võboršeeʹǩǩ nõõmtem diõtt sääʹmteeʹǧǧ nuõrisuåvtõʹs</p>
<p>Sääʹmteeʹǧǧ õhttvuõʹtte leäʹp vuâđđeʹmmen nuõrisuåvtõõzz. Puõʹtti suåvtõõzz vääžnai tuâjjan lij ooudâsviikkâd sääʹmnuõri ǩiõllʼlaž da kulttuursaž vuõiggâdvuõđid di ravveed sääʹmnuõri identteet nuõrituâj pääiʹǩ. Lââʹssen suåvtõs puätt valmštõõllâd tõid sääʹmteeʹǧǧ maadârdõõzzid, alttõõzzid, ceâlkõõlmid da jeeʹres peäʹlestvälddmõõžžid, kook kuâʹsǩǩe sääʹmnuõrid.</p>
<p>Suåvtõʹsse puäʹđet vaʹlljeed vitt väʹlddveârlaž vuässla di siʹjjid juâkkseʹžže jiijjâs vääʹrrvuässla. <em type="italic">Vuässla âʹlǥǥe leeʹd 18-25-âkksa oddel sääʹmnuõr. </em>Suåvtõõzz vuässla jiâ taarbâž leeʹd sääʹmteeʹǧǧ vuässla, ij-ǥa seeʹst taarbâš jälsted sääʹmvuuʹdest. Sääʹmǩiõll jieʹnnǩiõllân iʹlla še viâltʼteʹmesvuõtt, leša sääʹmǩiõl silttumuš lij ǩeâittamnallšem lokku välddmõš. Nuõrisuåvtõõzz vaʹlljumuužžâst puäʹđet väʹldded lokku, što vuässla eeʹttǩâʹstte pirr sääʹmvuuʹd di jeeʹres ǩiõlläʹrttlid. </p>
<p>Nuõrisuåvtõõzz vuõssprojeekt tuâjjäʹrttel tuejjad õõutsââʹjest nuõripiizzrin sääʹmteeʹǧǧ halltõʹsse eʹtǩǩõõzz vaʹlljumuʹšše puõʹtti vuässlain, da loopplaž tuʹmmstõõǥǥ tuejjad sääʹmteeʹǧǧ sååbbar. Vaʹlljuum nuõrisuåvtõõzz vuässla vaʹlljee vitt 15-17-âkksa äʹšštobddivuässla. Täk äʹšštobddivuässla vuässâʹtte pukid puõʹtti suåvtõõzz såbbrid. Haaʹlemmen vueiʹttveʹted eʹtǩǩeed še äʹšštobddivuässlaid, leša eʹtǩǩõõzz sääʹmteeʹǧǧ halltõʹsse sij vaʹlljumuužžâst tuejjad vuõssʼsâjjsânji vaʹlljuum nuõrisuåvtõs.</p>
<p>Nuõrisuåvtõʹsse suåppi 18-25-âkksa oddel sääʹmnuõr da vuäittmõõžži mieʹldd še äʹšštobddivuässliʹžžen suåppi 15-17-âkksaid nuõrid vuäitt eʹtǩǩeed nuõripiizar Siltala Niinže. Eʹtǩǩõõzz vuâđđjurddjineez âʹlǧǧe vuõltteed vueʹlnn åårrai neʹttåpååʹštaddrõʹsse leʹbe pååʹštaddrõʹsse <em type="italic">piâtnâc rosttovmannu 17. peeiʹv 2010 mõõneeʹst čiâss 16 räjja. </em></p>
<p>Lââʹssteâđaid vuäǯǯveʹted vuâllaǩeeʹrteeʹjest.</p>
<p>Tiõrvʼvuõđin Niina Siltala, nuõripiizar</p>
<p xml:lang="sma">Lehtolantie 1</p>
<p xml:lang="kal">998700 Inari</p>
<p xml:lang="dan">gsm 0503825179</p>
</body></document>