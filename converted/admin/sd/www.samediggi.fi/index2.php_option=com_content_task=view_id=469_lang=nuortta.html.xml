<document xml:lang="sms" id="no_id">
  <header>
    <title>Samediggi - Saamelaiskäräjät - Ikkni zää´ves&amp;#489; heä´rvvmaall plaameen&amp;#489;eäšttõõttmõõžž vuõi´tti</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>220</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="albbas@gmail.com"/>
    <multilingual>
      <language xml:lang="fin"/>
    </multilingual>
    <origFileName>http://www.samediggi.fi/index2.php?option=com_content&amp;task=view&amp;id=469&amp;lang=nuortta.html</origFileName>
    <parallel_text xml:lang="fin" location="index2.php_option=com_content_task=view_id=469_lang=finnish.html"/>
    <parallel_text xml:lang="sme" location="index2.php_option=com_content_task=view_id=469_lang=davvi.html"/>
    <parallel_text xml:lang="smn" location="index2.php_option=com_content_task=view_id=469_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ikkni zääʹvesǩ heäʹrvvmaall plaameenǩeäšttõõttmõõžž vuõiʹtti</p>
    <p>Aanarneǩ Tytti Bräysy plaanuum printtheäʹrvv <span type="quote" xml:lang="fin">”Eloa ikkunassa”</span> da ruäʹvnjarggneǩ Anna-Leena Pyylampi plaanuum printtheäʹrvv <span type="quote" xml:lang="fin">”Riskuna”</span> liâ vaʹlljuum vuõiʹttjen sääʹmkultturkõõskõs Sajos ikknid, sääʹvesǩ printtheäʹrvven plaaneemǩeâšttõõttmõõžžâst. Kuhttu vuäʹǯǯe ehdtõõzzstes 500 eeuʹr ciist.</p>
    <p>Čõõđtum ikkni sääʹvesǩ plaaneemǩeâšttõõttmõõžžin oʹcceš sääʹmkultturkõõskõs Sajos põʹrtte šiõǥǥšlajjsaž da mooccâd, põõrt juʹrddemvueʹjj mieʹlddsa tobddmõõžž da sääʹmvuõđ puʹhtti unikk sääʹvesǩaaunâsheäʹrvv (printtheäʹrvv), kååʹtt tobddai da rääjj põõrt siiʹsǩbeälla jiijjâsnallšemvuõđ. Sääʹvesǩhieʹrv leʹbe – hieʹrvi mieʹldd puõʹtti Sajos luândd da saaʹmi jiijjâsnallšemvuõtt âlgg tobddjed da čuõvted puõʹttiäigga Sajos miârkktõõzz da tuäimmjumuužž. Sääʹvesǩ liâ plaanuum konttâr ikknid.</p>
    <p>Plaaneemǩeâšttõõttmõõžž čõõđteš täʹlvv- da pâʹzzlâšttammannust 2011 da ǩeâšttõõttmõõžžid leʹjje vuässõõttâm õhttseʹžže 31 printthieʹrv plaaneei. Cisttluʹvddkååʹddest leʹjje Sajos õõnniorgansaatiain nårrjam õhttsažtuåimmjemorgan da arkktehttkonttrest võboršeǩ da sij priʹmme ärvstõõllâm diõtt puättam 30 printtheäʹrvved. Luʹvddkåʹdd heelǥii õõut (1) ǩeâšttõõttâmehdtõõzz, tõn diõtt ko tõt leäi tuåimtum luʹvddkådda ǩeâšttõõttâm šeâttmõõžži vuâsttsânji.</p>
    <p>Tääʹrǩes ärvvtõõllmõõžž äiggavuäǯǯmõššân cisttluʹvddkåʹdd tuʹmmji õõutmiõʹlle čõõđted kueʹhtt printthieʹrv, kook leʹjje nõmmtiõđi tueʹǩǩen <span type="quote" xml:lang="fin">”Eloa ikkunassa”</span> da <span type="quote" xml:lang="fin">”Riskuna”</span> nuʹtt täk printthieʹrv šõʹdde plaaneemǩeâšttõõttmõõžž vuõiʹttjen da šeâttmõõžži mieʹlddsânji täid låånat á 500 euʹrred tuâjj. Ǩeâšttõõttmõõžži mieʹldd cisttluʹvddkåʹdd vaʹlljii kueʹhtt (2) printthieʹrv, kook õõlǥtõõzzi mieʹldd tiuʹdde pueʹrmõssân ehdtõõzz låånnam diõtt. Seeʹst leäi šeâttmõõžži mieʹldd vuõiggâdvuõtt heelǥeed puk ehdtõõzzid leʹbe låånnad tåʹlǩ õhtt tuâjj.</p>
    <p>Cisttluʹvddkåʹdd tuʹmmji siâssõõllâd, što heäʹrvvehdtõõzz <span type="quote" xml:lang="fin">”Eloa ikkunassa”</span> puäʹđet ââʹnnet 1. riâdd ikknin da ehdtõõzz <span type="quote" xml:lang="fin">”Riskuna”</span> 2. da 3. riâdd ikknid.</p>
    <p xml:lang="fin"><span type="quote" xml:lang="fin">"Eloa ikkunassa"</span>/ Tytti Bräysy</p>
    <p xml:lang="fin"><span type="quote" xml:lang="fin">"Riskuna"</span> /Anna-Leena Pyylampi</p>
  </body>
</document>
