<document xml:lang="sms" id="no_id"><header><title>Samediggi - Saamelaiskäräjät - Bohccostallit –joouk spä´ssbõ´šše Oulust</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>176</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=471&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=471_lang=finnish.html"/><parallel_text xml:lang="sme" location="index2.php_option=com_content_task=view_id=471_lang=davvi.html"/><parallel_text xml:lang="smn" location="index2.php_option=com_content_task=view_id=471_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Bohccostallit –joouk späʹssbõʹšše Oulust</p>
<p>Sääʹmnuõrid eeʹttkâʹsttam Bohccostallit –joukk vuâǯǯai späʹssbõõžžid da cisttpeäggtõõzz Oulust väʹlddkåådlaž</p>
<p>MOVES – tanssärvvtõõllmõõžžâst</p>
<p>20.-22.5. oddlõs čuäʹjtõõzzineez <span type="quote" xml:lang="sme">“Njuovvan”</span> (puõccu ähttmõš). Ärvvtõõllmõʹšše vuäʹssõʹtte pâʹjjel 1100 nuõrrâd da škooulneʹǩǩed 126 jooukâst, koin Âʹvvel vueʹllškooul kolmm niõđ da neʹllj ååumpäärna leʹjje nuõrmõõzz.</p>
<p>Joouk vuäʹpsteei, uʹčteeʹl Bigga-Helena Magga da Rauna Mätäsaho leʹjje kuärǥas da valddum jooukâs oʹnnstem diõtt. Tanss šõõddi jakutialaž Sykkys –tanssjoouk čuäʹjtõõzzâst Ijahis Idja –pooddâst Aanrest 2010.</p>
<p>Oulu ärvvtõõllmõʹšše vuässõʹtte še Âʹvvel lookkjiškooul Villasat –joukk taansineez Doaivut da vuoimmehuvvat (Tuäiv da peʹttõõttmõõžž). Joouk vitt niõđ leʹjje jiõčč tuejjääm koreograaf tanss- da čuäʹjldemuʹčteeʹl Teija Sonkkila veäʹǩǩvuõđin, kååʹtt tuåimmji še joouk vuäʹpsteeʹjen. Taans jurdd vuâđđââvv jieʹllikaʹrtte Kautokeino tuärr, koʹst čuäʹjtõõzz tueʹǩǩen čuõjjâm Mari Boine musikk leäi laiʹnnjum. Niõđi uʹčteeʹl Marjaana Aikio leäi kuärram voddõõttâmpihttsid, kook leʹjje fijnnâz da eunnai.</p>
<p>Domoi vueʹlǧǧmen Sunna Nousuniemi, Inga-Saara Magga, Rauna Mätäsaho, Nette Pulkkinen, Bigga-Helena Magga, Maria Saijets, Gabriela Satokangas da Ellenoora Haataja;</p>
<p xml:lang="fin">Sandra Salminen, Jan-Kristian Magga, Vilho-Simon Mäkinen, Lassi-Olavi Mäkinen, Ida Grönmo da Fasku-Oskal Magga.</p>
<p>Snimldõõǥǥâst liâ meädda lookkjiškooulneǩ Anne Olli di vuäʹpsteei Marjaana Aikio da Teija Sonkkila. Snimldõk Anni Näkkäläjärvi.</p>
</body></document>
