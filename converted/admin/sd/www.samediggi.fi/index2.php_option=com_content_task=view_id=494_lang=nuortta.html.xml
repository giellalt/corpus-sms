<document xml:lang="sms" id="no_id"><header><title>Samediggi - Saamelaiskäräjät - Sää´mte´&amp;#487;&amp;#487; reäšš seminaar sää´m- da maor&amp;#489;iol jeälltumuš da veâhssumuš 13.9.2011</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>288</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=494&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=494_lang=finnish.html"/><parallel_text xml:lang="sme" location="index2.php_option=com_content_task=view_id=494_lang=davvi.html"/><parallel_text xml:lang="smn" location="index2.php_option=com_content_task=view_id=494_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmteʹǧǧ reäšš seminaar sääʹm- da maorǩiol jeälltumuš da veâhssumuš 13.9.2011</p>
<p>Sääʹmteʹǧǧ reäšš seminaar Heʹlssnest, koon teemmen lij sääʹm- da maorǩiõl jeälltumuš da veâhssumuš. Seminaar juʹrddmõššân lij leeʹd bieʹǩǩ mättʼtõs- da kultturministeria altteem sääʹmǩiõl jeälltemprograamm da tuärjjeed tõn plaanumuužž da čõõđtumuužž. Juʹn alttuum jeälltemprograamm täävtõssân lij ooudâsviikkâd da ooudâsjuäʹtǩǩed sääʹmǩiõl di maaccted mååusat sääʹmǩiõl säʹmmlaid, kook liâ tõn mõõntam di tuejjeed ǩiõlâst sääʹmõhttsažkååʹdd kuõʹddi ǩiõll.</p>
<p>Seminaar sääʹm da maorǩiõl jeällʼtumuužžâst riâžžât Heʹlssnest 13.9. čiâss 9.00 – 15.00. Seminaar ââʹnnempäiʹǩǩ vaajtââvv Eeʹttiǩkååʹdd uʹccparlamentta. Jååʹttemaddrõs lij Arkadiankatu 3. Seminaaʹre âlgg iʹlmmtõõttâd 7.9. mõõneeʹst. Sääʹmǩiõl da maorǩiõl jeälltumuš -seminar programm 13.9.2011 .</p>
<p>Seminaar õhttân juʹrddmõššân lij teâđted sääʹmteeʹǧǧ täävtõõzzin da tuåimin seeilted da ooudâs- viikkâd sääʹmǩiõl di ooudâsjuäʹtǩǩed tõn jieʹllemviõkkvuõđ. Täävtõssân lij še puʹhtted ouʹdde positiivlaž maall Ođđ Seelaantâst jälsteei alggmeer, maorneeʹǩǩi ǩiõl jeälltem- da veâhsseemtuåimin. Maorǩiõll vuäǯǯai veerjlaž staattuuzz ouddâl sääʹmǩiõl eeʹjjest 1987. Maorneeʹǩǩi ǩiõllpieʹss da jeeʹres jeälltemhaʹŋǩǩõõzz liâ vuäǯǯam pirr maaiʹlm šiõǥǥ maacctõõzzid da slääv ǩiõlltuâi oʹnnstem äiggavuäǯǯmõõžžeezvuiʹm. Tõn diõtt lij vääžnmõs äiʹǧǧ vuäǯǯad kuullâd maorneeʹǩǩi jiijjâz maainstumužžân maorǩiõl ođđsumuš haʹŋǩõõzzâst da ânnʼjõžäiggsaž teknologii âânnmõõžžâst maorǩiõl jeälltem diõtt. Seminaarâst kuulât še sääʹmǩiõli mâʹte aanarsääʹmǩiõl jeälltemhaʹŋǩǩõõzzin da tõi äiggavuäǯǯmõõžžin.</p>
<p>Tän seminaarâst sääʹmteʹǧǧ tätt še vuäǯǯad mieʹldd da smeʹllkâʹtted jeeʹres kruuggid tuõjstõõllâd sääʹmǩiõl nââneem diõtt. Seämmast lij vuäittmõš saaǥǥstõõllâd sääʹmǩiõl da kulttuur puõʹttiääiʹj ooudâsviikkâmvuäittmõõžžin. Sääʹmteʹǧǧ tätt staaneed sääʹmǩiõl puõʹttiääiʹj nuʹtt säʹmmlai dommvuuʹdest ko še tõn åålǥbeäʹlnn.</p>
<p>Lääʹddjânnmest maainstet kolmm sääʹmǩiõl, tâʹvv-, aanar- da nuõrttsääʹmǩiõl. Puk sääʹmǩiõl koʹlle vaarvuâlaž kiõli jouʹǩǩe. Jõs sääʹmǩiõl läppje, läppai še seämmanalla koʹrvveeteʹmes vuäʹss kulttuurâst da luõttu kuulli ääʹrbvuâlaž teâtt, tõnnalla ǩiõll, kulttur da luâtt koʹlle kõskkneez õʹhtte.</p>
<p><em type="italic">Seminaaʹre âlgg iʹlmmtõõttâd 7.9. mõõneeʹst: </em>ǩiõllstaanpiizar siiri.jomppanen(at)samediggi.fi, puh 010 839 3111 leʹbe vs. ǩiõllaaʹššipiisar outi.paadar(at)samediggi.fi, puh 010 839 3119 </p>
<p><em type="italic">Lââʹssteâđaid: </em></p>
<p>Sääʹmteeʹǧǧ I vääʹrsaaǥǥjååʹđteei Irja-Seurujärvi-Kari irja.seurujarvi-kari(at)helsinki.fi</p>
<p>leʹbe ǩiõllstaanpiizar Siiri Jomppanen siiri.jomppanen(at)samediggi.fi</p>
</body></document>