<document xml:lang="sms" id="no_id"><header><title>Samediggi - Saamelaiskäräjät - SáFá -oudd&amp;#269;iõ´l&amp;#487;&amp;#487;eemha´&amp;#331;&amp;#489;&amp;#489;õs</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>245</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=498&amp;lang=nuortta.html</origFileName><parallel_text xml:lang="eng" location="index2.php_option=com_content_task=view_id=498_lang=english.html"/><parallel_text xml:lang="fin" location="index2.php_option=com_content_task=view_id=498_lang=finnish.html"/><parallel_text xml:lang="sme" location="index2.php_option=com_content_task=view_id=498_lang=davvi.html"/><parallel_text xml:lang="smn" location="index2.php_option=com_content_task=view_id=498_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>SáFá -ouddčiõʹlǧǧeemhaʹŋǩǩõs</p>
<p>SáFá –ouddčiõʹlǧǧeemhaʹŋǩǩõs õhttsažtâʹvvjânnmlâž sääʹmǩiõl tuʹtǩǩeem- da ämmat/resursskõõskõõzz altteem diõtt Sääʹm parlamentaarlaž suåvtõõzz siâssmõõžžâst Lääʹddjânnam, Taarr da Ruõcc sääʹmteeʹǧǧ liâ alttääm eeʹjj 2011 aalǥâst Interreg -teäggtemvuâlaž SáFá -ouddčiõʹlǧǧeemhaʹŋǩǩõõzz da tän alttõõzz jurddân lij õhttsažtâʹvvjânnmlâž sääʹmǩiõl tuʹtǩǩeem- da ämmat/resursskõõskõõzz aalǥtumuš.</p>
<p>Tueʹǩǩen lij sääʹmǩiõl ooudâsviikkmõš da lâssnam ǩeʹrjjlaž âânnmõš, kååʹtt lij šõddääm ǩiõl huõl, ooudâsviikkmõõžž, tuʹtǩǩumuužž di normmeemtuâi taarb pukin sääʹmǩiõlin. Näkam õhttsaž sääʹm ǩiõllkõõskõs, koozz puäʹđet noorrâd sääʹmǩiõl kääzzkõõzzid, tõt veäʹǩǩteʹči teâđai ooccmõõžžâst. Lââʹssen ǩiõllkõõskõs ravveʹči sääʹmǩiõli kõskksaž saakkumuužž da õhttsažtuâi. Kõõskõõzz tuâi leʹčči jeeʹrbi mieʹldd ǩiõlltuʹtǩǩumuš, ǩiõllhuõll, ǩiõlooudâsviikkmõš, terminologiituâjj, normmʼmumuš, nõmmõskääzzkõs, pääiʹǩnõmmõs da teâđtemtuåimmjumuš sääʹm ǩiõllämmatlaž kõjldõõzzin.</p>
<p>Haʹŋǩǩõsäiʹǧǧ lij 6 mannu da haʹŋǩǩõõzz mieʹrräiggsaž projektšuurmõssân paʹlǩǩeeš hum.kand. Hanna Mattila ääʹljeeʹl 28.3.2011. SáFá ouddčiõʹlǧǧeemhaʹŋǩǩõõzz juʹrddmõššân lij čiõlggeed ǩiõllkõõskõõzz altteem- da teäggtemoudldõõzzid. Täävtõssân lij raajjâd čiõlǥtõs õhttsažtâʹvvjânnmlâž sääʹmǩiõl tuʹtǩǩeem- da ämmat/resursskõõskõõzz altteem diõtt da raajjâd Interreg –juätkkteäggtemooccmõš kõõskõõzz ǩiõččlõddâmhaʹŋǩǩõõzz diõtt. Ouddčiõʹlǧǧeemhaʹŋǩǩõõzz obb-budjett lij 45 385 € da väʹlddteäggteei liâ Interreg IV A Tâʹvv, Troms fylkeskommune, Länsstyrelsen Norrbotten da Taarr sääʹmteʹǧǧ.</p>
<p>Interreg IV A Tâʹvv lij EU-programm, koin tuärjjeet pâʹjjel raaji mõõnni õhttsažtuâi programmpââʹjest 2007–2013. Prograamm täävtõssân lij väʹlddkååʹdd pâʹjjel raaji mõõnni õhttsažtuâi pääiʹǩ tuärjjeed ekonomiilaž da sosiaalaž ooudâsviikkmõõžž da staaneed ǩeâšttõõttâmooddid da õʹhttekuullmõõžž programmvuuʹdest. Programm fiʹttjâtt Tâʹvv-Ruõcc, Tâʹvv-Lääʹddjânnam da Tâʹvv-Taarr di Sääʹmvuuʹdid. Programm teäggat pâʹjjel raaji mõõnni haʹŋǩǩõõzzid nelljen jeeʹres prioriteettvuuʹdest, koin SáFá -ouddčiõʹlǧǧeemhaʹŋǩǩõs kooll vuäʹssprograʹmme 4. Raaiteʹmes ooudâsviikkmõš – Sääʹmjânnam. Interreg IV A Tâʹvv prograamm vaaldšemveʹrǧǧneʹǩǩen tän programmpââʹjest tuåimmai Norrbotten läänhalltõs.</p>
<p>Lââʹssteâđaid:</p>
<p>SáFá -ouddčiõʹlǧǧeemhaʹŋǩǩõõzz mä. projektšuurmõs Hanna Mattila</p>
<p>sääʹm vs. ǩiõllaaʹššipiizar Outi Paadar</p>
<p xml:lang="smn">SáFá -förstudieprojekt</p>
</body></document>
