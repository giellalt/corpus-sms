<document xml:lang="sms" id="no_id"><header><title>Samediggi - Saamelaiskäräjät - Sajoozz jäärnâ&amp;#489;tuejjumuš-, markknâ´sttmõš- da ouddsiooudasviikkâmha´&amp;#331;&amp;#489;&amp;#489;õs aa´lji</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>302</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=512&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=512_lang=finnish.html"/><parallel_text xml:lang="sme" location="index2.php_option=com_content_task=view_id=512_lang=davvi.html"/><parallel_text xml:lang="smn" location="index2.php_option=com_content_task=view_id=512_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sajoozz jäärnâǩtuejjumuš-, markknâʹsttmõš- da ouddsiooudasviikkâmhaʹŋǩǩõs aaʹlji</p>
<p>Sääʹmkultturkõõskõõzz Sajoozz valmštõõvvâm ooudâst Aanar ceerkavsiid da Sajos lij alggum markknâʹstted še meeraikõskksaž kongress- da noorõõttâmpäiʹǩǩen. Markkânistemtooi¬mah vuáđuduveh ellee já rievtis sämikulttuurân.</p>
<p>Markkânistemtooi¬mah vuáđuduveh ellee já rievtis sämikulttuurân. Sääʹmjânnam lett miõtti Sääʹmtegga EU-vuʹvddooudâsviikkâmfoondâst teäggtõõzz pieʹllneʹbeeʹjj piʹštti markknâʹsttemhaʹŋǩǩõʹsse. Haʹŋǩǩõõzz õhttsažtuâjjsǩeâppar liâ Aanar kåʹdd, Siida, Sääʹmvuuʹd škoouʹlʼjemkõõskõs di 15 vuuʹd tuʹriʹsmmpõrǧǧi.</p>
<p>Haʹŋǩǩõõzz väʹlddtäävtõssân lij ooudâsviikkâd da raajjâd tuåimmjem-mall sääʹmkultturkõõskõs Sajos jäärnâǩtuejjumuʹšše. Sååbbarprograamm viiǥǥât ooudâs nuʹtt, što tuåimmjumuš äuʹǩǩad da vuäll eža kookkas obb sääʹmjânnam pirr. Haʹŋǩǩõõzz täävtõssân lij viikkâd ooudâs še ođđ sääʹmteemmlažšõddmõõžžid noorõõttâmpooddid, tõʹnt ko noorõõttmõõžžin lij positiivlaž vaikktõs vuuʹd jieʹllemvueʹjjtuejjumuʹšše da jieʹllemåårmõõžžid. Haʹŋǩǩõõzzâst smeʹllkâʹttet kulttur- da luâtt-tuʹriiʹsmâst persteei persoonid riõmmâd põrggjen da kääzzkõõzzi spraavdõõttjen Sajoʹsse puõʹtti ääʹššlažjooukid. Markknâʹsttemtuåimmen liâ jm. põõrǥâstuʹriʹsmme kuulli messu, veäʹlkõs kaaupšumuš, tobddõõttâm-maaʹtǩi riâššmõš di sosiaalaž media.</p>
<p>Sääʹmvuuʹd viiǥǥât meeraikõskksaž kongressääʹššlai tieʹttemvuõʹtte määŋgpeällsiʹžžen da nåkam miârkksõõvvi sååbbarpäiʹǩǩen, kååʹtt lij jeeʹresnallšem.<span type="quote">”Aanra puäʹtte tõk põrggâz da organisatiad, kook haaʹlee noorõõttâmpooddâst jeänab, ko joukktuʹriʹsmmpääiʹǩ leʹbe pueʹrben sääʹmkulttuur da oʹdinakaivuõđ luâđ tuåimmjeei kääzzkõõzzivuiʹm”</span>, särnn haʹŋǩǩõõzz jååʹđteeʹjen vaʹlljuum aanarneǩ, šâddvuõđstes nuõrttsäʹmmlaž Marja Männistö.</p>
<p>Sääʹmkultturkõõskõs Sajos valmštââvv ođđeeʹjjmannust 2012 Aanar ceerkavsiʹjdde, luâđes beäʹlnn jiiʹjjesnallšem Aanarjääuʹr riddu. Sajos sâdd leeʹd sääʹm äʹrbbvuõʹtte vuâđđõõvvi kulttur-, vaaldšem-, škoouʹlʹjem- da siltteemkõõskõs di määŋgååʹblkaž nõõrõõttâmpõrtt. Sääʹmkultturkõõskõõzzâst taʹrjjeet sääʹmkulttur- da siltteempirrõõzzâst õlltääʹzz mieʹlddsaid sååbbar-, čuäʹjtem- da škoouʹlʹjempaaiʹǩid ođđäiggsaž av-puuʹtʼtemneävveezvuiʹm di reäšš noorõõttmõõžžid kulttuur slävvjeeʹl õhttsažtuâjast jeeʹres tuåimmjeeʹjivuiʹm da säiʹmmõõđeeʹl meersânji di meeraikõõsǩeld. Sajoozzâst liâ noorõõttâmpääiʹǩ 500 persoon noorõõttâmpooddid.</p>
<p xml:lang="vep">_ _ _</p>
<p>Lââʹssteâđaid oudd Sääʹmkultturkõõskõõzz markknâʹsttemhaʹŋǩǩõõzz projektšuurmõs Marja Männistö, neʹttpååʹšt:</p>
<p><em type="italic">Aanar ceerkavsiʹjdde raajjâm vueʹlnn åårrai sääʹmkultturkõõskõs Sajos šâdd leeʹd Lääʹddjânnam saaʹmi vaaldšem da kulttuur kõõskõs. Sääʹmkultturkõõskõõzz jurddân lij raajjâd saaʹmid pueʹrab oudldõõžžid da jiijjâsmääiʹnlânji ooudâsjuäʹtǩǩed da viikkâd ooudâs sääʹmǩiõles, sääʹmkulttuures da jieʹllemvueʹǩǩtuejjumuužžes di håiddad da viikkâd ooudâs kulttur-jiijjâsvaaldšemvuõđes di tuärjjeed saaʹmi takai jieʹllemåårrmõõžži ooudâsviikkmõõžž. Kult-turkõõskõs pueʹrad še vuäittmõõžžid liâvvted teâđaid saaʹmin, kook liâ alggmeeran. Sääʹmkultturkõõskõs Sajoozz raajjmõʹšše lij miõttum 5 miljoon euʹrred Euroop unioon vuʹvddooudâsviikkâmfoond vaaʹrid </em></p>
</body></document>
