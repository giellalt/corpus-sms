<document xml:lang="sms" id="no_id"><header><title>Samediggi - Saamelaiskäräjät - Sää´m Parlamentaarlaž Suåvtõs kai´bbai Njeä´llem puõccui päkk-kå´ddem årstâ´ttmõõžž</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>258</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=519&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=519_lang=finnish.html"/><parallel_text xml:lang="sme" location="index2.php_option=com_content_task=view_id=519_lang=davvi.html"/><parallel_text xml:lang="smn" location="index2.php_option=com_content_task=view_id=519_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹm Parlamentaarlaž Suåvtõs kaiʹbbai Njeäʹllem puõccui päkk-kåʹddem årstâʹttmõõžž</p>
<p>Sääʹm  parlamentaarlaž suåvtõs kaiʹbbai raukkmõõžžstes 23.9.2011 jåʹttlab tuåimmǩiõlddi ÕM:i ooumažvuõiggâdvuõttsuåvtõõzzâst  Njeäʹllem siid leʹbe  čiõǥǥârkååʹdd puõccui päkk-kåddmõõžž cõggâm diõtt. Sääʹm parlamentaarlaž Suåvtõs tuärjjii raukkmõõžžstes tõn, što Alatorvinen Kalevi piârrjineez, Kalevi, Eero da Veijo Paadar âʹlǧǧe tuejjeed personläittmõõžž ooumažvuõiggâdvuõttsuåvtõʹsse da kaiʹbbji läittmõõžž jåʹttlõs ǩiõttʼtõõllmõõžž ooumažvuõiggâdvuõttsuåvtõõzzâst.</p>
<p>Sääʹm parlamentaarlaž suåvtõõzz vuäǯǯam teâđai mieʹldd Âʹvvel paalǥâskååʹdd jurddân lij vuõssaarǥ 26.9.2011 altteed puõccui päkk-kåddmõõžžid. Näkam puõccui päkk-kåddmõõžž teâuddjem ǩeeʹjjest puuđči Njeäʹllem saaʹmi puäʒʒvuäʹmsteeʹji puäʒʒhåiddjieʹllemvueʹǩǩ da piârrji vuõss-sâjjsaž tiânâs da piʹrǧǧumuš, tõt pråppeʹči puäʒʒvuäʹmsteeʹji da sij piârrji obb puäʒʒjällmõõžž da nääiʹt moodrainalla puuđči Njeäʹllem aanarsaaʹmi puäʒʒhåidd. Aanarsääʹm ǩiõll da kulttur liâ tuõđsânji vaarvuâlaž vueʹlnn. Jõs puõccui päkk-kåddmõõžž tuejjeet, tõn ǩeejjest vuäitt leeʹd Njeäʹllemneeʹǩǩi puäʒʒhåiddpiârrji meädda vuâlggmõš vuuʹdest.</p>
<p>Sääʹm parlamentaarlaž suåvtõs ǩeäčč, što puõccui päkk-kåddmõš pråppad Njeäʹllem puäʒʒvuäʹmsteeʹji da sij piârrji vuäittmõõžž ââʹnned da juäʹtǩǩed sääʹm kulttuures. Suåvtõs ǩeäčč, što puõccui päkk-kåddmõš lij tuõđsânji risttreeidast ÕM:i meerlažvuõiggâdvuõđi da poliitiikklaž vuõiggâdvuõđid kuõskki suåppmõõžž 27. aartiiklain. Seämmast puõccui päkk-kåddmõõžž liâ risttreeidast Lääʹddjânnam vuâđđlääʹjj jeällmõõžž suejjeem meäʹrteei 15 §:fin. Sääʹm parlamentaarlaž suåvtõs ǩeäčč puõccui päkk-kåddmõõžž nuʹtt, što tõt lij čuäʹjtõs tõʹst, mäʹhtt Lääʹddjânnam puäʒʒhåiddlääʹǩǩ ij vääʹld lokku sääʹm puäʒʒhååid jiijjâsnallšemvuõđid, koʹst puõccuid hååidat siidi mieʹldd leʹbe čiõǥǥârkooʹddi mieʹldd uuʹccab čiõkkren ko ânnʼjõšlääʹjj meäʹrtum paalǥâskåʹdd. Siidi luâttjeällmõõžž vâʹjje čorrnõõvvâd nuʹtt jiânnai kueiʹmmsteez, što kõskkmieʹrrsaž puõccui kåʹddemprosentt pukid paalǥâskååʹdd vuässlaid vuäitt leeʹd pannluučkai oʹdinakai siʹjdde – mâʹte Njeäʹllem luâttjieʹllemvueʹǩǩneeʹǩǩid lij ǩiâvvâm.</p>
<p>Sääʹm parlamentaarlaž suåvtõs lij Lääʹddjânnam, Taarr da Ruõcc sääʹmteeʹǧǧi kõskksaž parlamentaarlaž õhttsažtuâjjorgan.</p>
<p><em type="italic">Lââʹssteâđaid: </em></p>
<p>Lääʹddjânnam sääʹmteeʹǧǧ da sääʹm parlamentaarlaž suåvtõõzz saaǥǥjååʹđteei Klemetti Näkkäläjärvi,</p>
<p>Lääʹddjânnam sääʹmteeʹǧǧ lääʹǩǩpiizar Aimo Guttorm,</p>
<p>Sääʹm Parlamentaarlaž Suåvtõõzz raukkmõš (eŋgglõsǩiõʹlle)</p>
</body></document>