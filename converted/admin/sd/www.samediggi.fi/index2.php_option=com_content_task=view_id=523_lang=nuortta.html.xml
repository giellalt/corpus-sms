<document xml:lang="sms" id="no_id"><header><title>Samediggi - Saamelaiskäräjät - Sää´mparlamentnee´&amp;#489;&amp;#489; noorâ´tte &amp;#488;eârkknjaar&amp;#485;âst</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>209</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=523&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=523_lang=finnish.html"/><parallel_text xml:lang="sme" location="index2.php_option=com_content_task=view_id=523_lang=davvi.html"/><parallel_text xml:lang="smn" location="index2.php_option=com_content_task=view_id=523_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sääʹmparlamentneeʹǩǩ noorâʹtte Ǩeârkknjaarǥâst</p>
<p>Sääʹm parlamentaarlaž suåvtõs reäšš kuälmad sääʹmparlamentneeʹǩǩi konfereenss. Tän vuâra tõt ââʹnet Ǩeârkknjaarǥâst skamm-mannu 10 peeiʹv 2011. Konfereenss teemmem liâ ääʹrbvuâlaž teâtt da aartklaž ääʹšš. Lââʹssen taʹrǩǩõõlât tâʹvvjânnmlaž sääʹmsuåppmõõžž da ärvvtõõlât oouʹdbu parlamentneeʹǩǩi konfereenss šõddmõõžžid. Konferenss nåårr õʹhtte sääʹmteeʹǧǧ meer vaʹlljeem vuäʹsslaid. Konfereenss looppâst tuejjeed loppceälkkmuš.</p>
<p>Snimldõkk:: Sääʹmparlamentaarneeʹǩǩ Ruäʹvnjaarǥâst 2008</p>
<p>Konferenss ââʹnet Ǩeârkknjaarǥ Thon hoteeʹllest. Konferenss älgg skamm-mannu 10. peeiʹv čiâss 9.00 da poott čiâss 18.00. Konfereenss-jeäʹǩǩesveärr älgg čiâss 19.00. Piâtnâc 11. peeiʹv vueʹljet domm-mätkka. Sääʹm parlamentaarlaž suåvtõõzz õhttsaž halltõs vaʹsttad konfereenss valmštõõllmõõžžâst da riâššmõõžžâst.</p>
<p>Vuõssmõš sääʹmparlamentneeʹǩǩi sååbbar rieʹššeš Ruõcc Jokkmookkâst täʹlvvmannu 24. peeiʹv eeʹjjest 2005. Jokkmookkâst tuʹmmješ, što sääʹmparlamentneeʹǩǩi konferenss riâžžât koolm eeʹjj kõõskin. Nuʹbb sääʹmparlamentneeʹǩǩi sååbbar rieʹššeš kålggmannu 29. peeiʹv eeʹjjest 2008.</p>
<p>Jokkmookk õõlmâsceälkkmuš käunnai täʹst lääʹddǩiõlin da tâʹvvsääʹmǩiõlin . Ruäʹvnjaarg loppceälkkmuš käunnai täʹst lääʹddǩiõlin da tâʹvvsääʹmǩiõlin .</p>
<p>Sääʹmparlamentneeʹǩǩi konfereenss programm skamm-mannu 10. peeiʹv 2011 Ǩeârkknjaarǥâst (lääʹdd- da tâʹvvsääʹmǩiõlin)</p>
<p><em type="italic">Sääʹm parlamentaarlaž suåvtõs tiuddsååbbar skamm-mannu 9. peeiʹv </em></p>
<p>Ǩeârkknjaarǥâst riâžžât še Sääʹm parlamentaarlaž suåvtõõzz (SPS) tiuddsååbbar skamm-mannu 9. peeiʹv. Sääʹm parlamentaarlaž suåvtõs lij Tâʹvvjânnmlaž sääʹmteeʹǧǧ õhttsažtuâjjorgan. Sääʹm parlamentaarlaž suåvtõõzz såbbar kåččmõõžžâst âânn huõl parlamentaarlaž suåvtõõzz õhttsaž halltõs da kåčč äʹššliistineez vuõltteet mââimõõzzâst 2 neäʹttel ouddâl såbbar. Kåččmõõžžâst âʹlǧǧe leeʹd čuäʹjtum måkam ääʹšš, koid čuäʹjtet såbbrest ǩiõttʼtõõllâm diõtt.</p>
<p><em type="italic">Lââʹssteâđaid Lääʹddjânam beäʹlnn: </em></p>
<p>politikkääʹšš klemetti.nakkalajarvi(at)samediggi.fi</p>
<p>praksiizz riâššmõõžž: siiri.jomppanen(at)samediggi.fi ja outi.paadar(at)samediggi.fi</p>
</body></document>
