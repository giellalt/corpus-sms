<document xml:lang="sms" id="no_id"><header><title>Samediggi - Saamelaiskäräjät - Väimmjuurd&amp;#489;ee´rjtõs:  Lää´ddjânnam, Ruõcc da Taarr â´l&amp;#487;&amp;#487;e staanâd saa´mi vuõiggâdvuõ&amp;#273;id</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>347</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=526&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=526_lang=finnish.html"/><parallel_text xml:lang="sme" location="index2.php_option=com_content_task=view_id=526_lang=davvi.html"/><parallel_text xml:lang="smn" location="index2.php_option=com_content_task=view_id=526_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Väimmjuurdǩeeʹrjtõs:  Lääʹddjânnam, Ruõcc da Taarr âʹlǧǧe staanâd saaʹmi vuõiggâdvuõđid</p>
<p>Saaʹmin lij ǩiõlddum čueʹđeeʹjji mââiårra jiõččmeäʹrreemvuõiggâdvuõtt di vuõiggâdvuõtt maddu di čäcca. Säʹmmlain liâ veâl määŋgas nåkam vueʹjjest, kook jiâ vueiʹt ââʹnned ooumažvuõiggâdvuõđeez da toʹbdde ouddkäʹddmõõžžid da rasiiʹsm, da Tâʹvvjânnmlaž saaʹmin liâ õhttsaž tobddmõõžž serddaazztumuužžâst da čårstumuužžâst, kook liâ valdiai ââʹnnem politiikk seuʹrrjõõzz. Ååʹn leäʹp nåkam vueʹjj ooudâst, koʹst saaʹmi ǩiõll, kulttur da jieʹllemvueʹǩǩ liâ läʹppjeʹmmen.</p>
<p>Saaʹmin lij ǩiõlddum čueʹđeeʹjji mââiårra jiõččmeäʹrreemvuõiggâdvuõtt di vuõiggâdvuõtt maddu di čäcca. Säʹmmlain liâ veâl määŋgas nåkam vueʹjjest, kook jiâ vueiʹt ââʹnned ooumažvuõiggâdvuõđeez da toʹbdde ouddkäʹddmõõžžid da rasiiʹsm, da Tâʹvvjânnmlaž saaʹmin liâ õhttsaž tobddmõõžž serddaazztumuužžâst da čårstumuužžâst, kook liâ valdiai ââʹnnem politiikk seuʹrrjõõzz. Ååʹn leäʹp nåkam vueʹjj ooudâst, koʹst saaʹmi ǩiõll, kulttur da jieʹllemvueʹǩǩ liâ läʹppjeʹmmen.</p>
<p>Lääʹddjânnam, Ruõcc da Taarr kõskksaž tâʹvvjânnmlaž sääʹmsuåppmõõžžâst jeäʹlet saaǥǥstõõllmõõžžid. Jurddân lij, što suåppmõõžžâst meäʹrtet da tõin staanât vuõiggâdvuõđ, kook saaʹmin liâ meeraikõskksaž vuõiggâdvuõđ mieʹlddlânji. Tõʹst toobdstet saaʹmi vuõiggâdvuõđid alggmeeran, da tõn vueʹlǧǧemalggân lij jorddmõš tõʹst, što saaʹmi vuõiggâdvuõđ mâʹnne täi koolm jânnam meersaž ouddõõzzi ouʹdde. ÕM:i alggmeerai (vuõiggâdvuõđi) James Anaya mušttʼtad tõn, što lij vääžnai, ko sääʹmteeʹǧǧ vuässâʹtte ǩiõttʼtõõllmõõžžâst åårrai tuõjju da što Lääʹddjânnam, Ruõcc da Taarr radifiiâʹdde suåppmõõžž.</p>
<p>Õõlǥtep politiikk, koon vueʹlǧǧemalggân liâ saaʹmi vuõiggâdvuõđ alggmeeran da kååʹtt čorrnââvv ânnʹjõž čårsteei raajõõzzin. Tõnnalla valdia vuäitt staanâd saaʹmi ǩiõli, kulttuuri da jieʹllemvueʹjji seillmõõžž da ooudâsviikkmõõžž meeraivuõiggâdvuõđi mieʹlddlânji. Ǩiččâp, što tâʹvvjânnmlaž sääʹmsuåppmõõžž radifiimõš vuäitt ooudâsviikkâd ođđ riâššmõõžž, koʹst saaʹmin lij vuäittmõš vuässõõttâd da vaikkted tuʹmmstõktuõjju siʹjjid kuõskki aaʹššin da pukin Tâʹvvjânnmlaž taaʹzzin.</p>
<p>Tâʹvvjânnmlaž sääʹmsuåppmõõžž radifiimõš lij vääžnai podd, jååʹđted tät jåttʼtum äʹšš ooudårra. Mušttʼtep täʹbbe koolm Tâʹvvjânnmlaž saaǥǥstõõllâmparlameentid čuäʹjtum õhttsaž ǩeeʹrjtumuužžâst, što mäʹhtt da mõõn vääžnai lij radifiiâd suåppmõšteʹkstt, koin staanât saaʹmi ooumažvuõiggâdvuõđid. Mušttʼtep veâl tõn, što mõʹnt lij vääžnai viikkâd saaǥǥstõõllmõõžžid ooddeld ooudårra, što vueiʹtet põõššâd iʹlmmtum viiđ eeʹjj äiʹǧǧtaaulâst.</p>
<p xml:lang="nob">Egil Olli</p>
<p>Taarr sääʹmteeʹǧǧ saaǥǥjååʹđteei</p>
<p xml:lang="fin">Klemetti Näkkäläjärvi</p>
<p>Lääʹdjânnam sääʹmteeʹǧǧ saaǥǥjååʹđteei</p>
<p xml:lang="nob">Sara Larsson</p>
<p>Ruõcc sääʹmteeʹǧǧ saaǥǥjååʹđteei</p>
<p xml:lang="nob">Susanne Nour</p>
<p>Daansk ooumažvuõiggâdvuõttinstituutt tääʹssärvvjuâkkaz jååʹđteei</p>
<p xml:lang="nno">Eva Biaudet</p>
<p>Lääʹddjânnam minoritettåskkooumaž</p>
<p xml:lang="fin">Pirkko Mäkinen</p>
<p>Lääʹddjânnam tääʹssärvvåskkooumaž</p>
<p xml:lang="fao">Kristina Winther Poulsen</p>
<p>Tääʹssärvvåskkooumaž Fäärsaaret</p>
<p xml:lang="nob">Poul Hansen</p>
<p>Ruânnjânnam tääʹssärvvsuåvtõõzz saaǥǥjååʹđteei</p>
<p xml:lang="isl">Kristín Ástgeirsdóttir</p>
<p>Islaand tääʹssäʹrvvkõõskõõzz jååʹđteei</p>
<p>Sunniva Ørstavik Taarr</p>
<p>tääʹssäʹrvv- da minoritettåskkooumaž</p>
<p xml:lang="deu">Agneta Broberg</p>
<p>Ruõcc čårstemåskkooumaž</p>
<p xml:lang="vep">Veronica Larpes-Papadopoulou</p>
<p>Ahvenanmaa čårstemäʹššooumaž</p>
</body></document>
