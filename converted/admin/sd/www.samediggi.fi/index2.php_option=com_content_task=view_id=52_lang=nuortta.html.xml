<document xml:lang="sms" id="no_id"><header><title>Samediggi - Saamelaiskäräjät - Sää´m &amp;#489;iõllsuåvtõs</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>257</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=52&amp;lang=nuortta.html</origFileName><parallel_text xml:lang="eng" location="index2.php_option=com_content_task=view_id=52_lang=english.html"/><parallel_text xml:lang="fin" location="index2.php_option=com_content_task=view_id=52_lang=finnish.html"/><parallel_text xml:lang="sme" location="index2.php_option=com_content_task=view_id=52_lang=davvi.html"/><parallel_text xml:lang="smn" location="index2.php_option=com_content_task=view_id=52_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹm ǩiõllsuåvtõs</p>
<p>Sääʹm ǩiõllsuåvtõõžžâst liâ eeʹttkâsttmen puk kolmm Lääʹddjânnmest mainnstum sääʹmǩiõl: tâʹvvsääʹm, aanarsääʹm da nuõrttsääʹm.</p>
<p>Ǩiõllsuåvtõõzz tuõjju kooll ââʹnned da ooudâsviikkâd Lääʹddjânnmest õʹnnum sääʹmǩiõlid, uʹvdded vuäʹppõõzzid da raʹvvjõõzzid ǩiõl- da nõõmstõshuõl da ämmatsaʹnnõʹsse kuõskki aaʹššin, ooudâsviikkâd ǩiõl tuʹtǩǩumuužž, jueʹǩǩed teâđaid sääʹmǩiõlâst da vuässõõttâd tâʹvvjânnamlaž ǩiõllõhttsažtuõjju. Lââʹssen sääʹm ǩiõllsuåvtõs oudd õõutveäkka sääʹmǩiõl konttrin vaalpââiääiʹjin sääʹmtegga mainnâz sääʹmǩiõl kuõskki lääʹjjšiõttõõzz suåvvtumuužžâst da saaʹmi ǩiõllʼlaž vuõiǧǧâdvuõđi teâuddjumuužžâst da ǩiõllåårrmõõžži ooudâsviikkmõõžžâst.</p>
<p>Sääʹm ǩiõllsuåvtõʹsse koʹlle eeʹjjin 2012-2015puõʹtti vuässla:</p>
<p>Vuässla:</p>
<p xml:lang="fin">Morottaja Anna, sj.</p>
<p>Magga Ulla, vsj.</p>
<p xml:lang="fin">Morottaja Petter</p>
<p>Lumisalmi Erkki</p>
<p>Fofonoff Merja</p>
<p>Vuolab-Lohi Kaarina</p>
<p xml:lang="fin">Valle Ailu</p>
<p>Vääʹrrvuässla:</p>
<p xml:lang="fin">Kuuva Petra</p>
<p xml:lang="fin">Pautamo Ellen</p>
<p>Marja-Liisa Olthuis</p>
<p>Feodoroff Vladimir</p>
<p xml:lang="fin">Sanila-Aikio Tiina</p>
<p>Magga Bigga-Helena</p>
<p xml:lang="fin">Anna-Liisa Väyrynen</p>
<p>Ǩiõllsuåvtõõzzâst lij vääžnai politiikklaž tuâjj sääʹmǩiõllsai vuõiggâdvuõđi vuåppjen da sääʹmǩiõli õõudâsviikkjen õõutsââʹjest sääʹmteeʹǧǧ piizarkååʹddest tuåimmi sääʹmǩiõl konttrin.</p>
<p>Vääžnai vuäʹss ǩiõllsuåvtõõzz tuâjast lij õhttsaztuâjj sääʹm ǩiõllʼluʹvddkooʹddin da jeeʹres sääʹm- da minoritettǩiõli da ǩiõlltuʹtǩǩumuužž tuõjjstõõlljivuiʹm, kook liâ håʹt mâka Kotus (Kotimaisten kielten keskus). Ǩiollsuåvtõõzzâst lij še võboršeʹǩǩ Europ minoritettǩiõli konttâr (Eblul) Lääʹddjânnam juâǥǥas, Fiblul halltõozzâst.</p>
<p>Sääʹm ǩiõll-luʹvddkåʹdd (sgl)</p>
<p>Sääʹm parlamentaarlaž suåvtõõzz vuâlažvuõđâst tuåimmjeei sääʹm ǩiõll-luʹvddkååʹdd tuâi oođeet õhttsažtâʹvvjânnmlaž Intereg-teäggtemvuâlaž haʹŋǩǩõõzzin. Sääʹm parlamentaarlaž suåvtõs (Lääʹddjânnam, Taarr da Ruõcc sääʹmteeʹǧǧ õhttsažtuâjjorgan) lij alttääm 1.1.2013 õhttsažtâʹvvjânnmlaž sääʹmǩiõl ämmat- da resursskõõskõõzz vuâđđeemhaʹŋǩǩõõzz, kååʹtt poott 30.6.2014. SÁFÁ2 – Yhteispohjoismaisen saamen kielen ammatti- ja resurssikeskuksen perustamishanke Tâʹvvjânnmlaž sääʹm ǩiõllõhttsažtuâjj lij kuullâm eeʹjjin 1971-1996 Sääʹmsuåvtõõzz nõõmtum sääʹmǩiõl luʹvddkådda, koʹst liâ eeʹttkõʹsttum puk Tâʹvvjânnmlaž da Ruõšš saaʹmi ǩiõllååʹbleeʹǩǩ. Ǩiõll-luʹvddkååʹdd jaukkeeš eeʹjjest 1996 da Lääʹddjânnam, Ruõcc da Taarr sääʹmteeʹǧǧ suåʹppe ǩiõllõhttsažtuâi oʹđđest riâššmõõžžâst vuâlažvuõđstes eeʹjjest 1997. Suåppmõõžž vuâllaǩeeʹrjtumuš Tâʹvvjânnmlaž ǩiõllõhttsažtuâjast ǩeeʹrjteš saaʹmi meersažpeiʹvven 6.2.1997 Trondheim-gåårdest, teʹl čuõlmmee še suåppmõõžž saaʹmi parlamentaarlaž suåvtõõzz vuâđđumuužžâst.</p>
</body></document>