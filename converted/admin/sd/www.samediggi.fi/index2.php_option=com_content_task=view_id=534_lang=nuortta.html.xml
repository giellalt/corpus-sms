<document xml:lang="sms" id="no_id">
  <header>
    <title>Samediggi - Saamelaiskäräjät - Sää´m parlamentaarlaž suåvtõõzz saa&amp;#485;&amp;#485;jåå´&amp;#273;temvuõtt se´rddji Lää´ddjânnmest Ta´rre</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>161</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=534&amp;lang=nuortta.html</origFileName>
    <parallel_text xml:lang="fin" location="index2.php_option=com_content_task=view_id=534_lang=finnish.html"/>
    <parallel_text xml:lang="sme" location="index2.php_option=com_content_task=view_id=534_lang=davvi.html"/>
    <parallel_text xml:lang="smn" location="index2.php_option=com_content_task=view_id=534_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sääʹm parlamentaarlaž suåvtõõzz saaǥǥjååʹđtemvuõtt seʹrddji Lääʹddjânnmest Taʹrre</p>
    <p>Lääʹddjânnam sääʹmteeʹǧǧ saaǥǥjååʹđteei Klemetti Näkkäläjärvi lij tuåimmjam Sääʹm parlamentaarlaž suåvtõõzz saaǥǥjååʹđteeʹjen mõõnni kueʹhtt eeʹjj. Saaǥǥjååʹđtemvuõtt seʹrddji Lääʹddjânnam sääʹmteeʹǧǧin Taarr sääʹmtegga Ǩeârkknjaarǥâst skamm-mannu 9. peeiʹv. Ǩeârkknjaarǥâst rieʹššeš Sääʹm parlamentaarlaž suåvtõõzz (SPS) tiuddsååbbar.</p>
    <p>Sääʹm parlamentaarlaž suåvtõs lij Tâʹvvjânnmlaž sääʹmteeʹǧǧi õhttsažtuâjjorgan. Sääʹm parlamentaarlaž suåvtõõzz sååbbar saaǥǥstõõli da ǩiõttʼtõõli jm. nuõripolitiikklaž aaʹššin, ǩiõllõhttsažtuâjast, sääʹmvuuʹd näuddpååʹmhin da saaʹmi meersaž tiõđi luʹvddkååʹdd tuåimmjumuužžâst.</p>
    <p>Snimldõkk: Sääʹmparlamentaarneeʹǩǩ Ǩeârkknjaarǥâst 2011. Snimldõkk: Sametinget, Karasjok</p>
    <p>
      <em type="italic">Sääʹmnuõr da ǩiõllõhttsažtuâjj leʹjje såbbar äʹššen </em>
    </p>
    <p>Sääʹm parlamentaarlaž suåvtõõzz såbbar õhttvuõđâst rieʹššeš uʹccseminaar, koon teemmen leʹjje nuõripolitiikklaž ääʹšš. Mâŋŋa Seminaar SPS:zz sååbbar tuʹmmji nuʹtt, što vuâđđad vuâlažvuõʹttses õhttsaž nuõrisuåvtõõzz. Nuõrisuåvtõs puätt tuõjjstõõllâd nuõripolitiikklaž aaʹšši pirr da tuåmmai sääʹmnuõri õhttsaž jiõnnân, nuʹtt meeraikõskksânji ko še sääʹmvuuʹdin.</p>
    <p xml:lang="nob">Snimldõkk: Sametinget, Karasjok</p>
    <p>Lââʹssen Sääʹm parlamentaarlaž suåvtõõzz sååbbar tuʹmmji raʹvvjed jeeʹres jânnmi Sääʹmteʹǧǧid vuässõõttâd tâʹvvjânnmlaž sääʹmǩiõl tuʹtǩǩeem- da ämmat/resursskõõskõõzz ǩiõččlõddâmhaʹŋǩǩõʹsse. Haʹŋǩǩõʹsse vuässõõđât nåkam oudldõõzzin, što tõõzz miõttât EU Interreg teäggtõõzz leʹbe jeeʹres teäggtempääiʹǩest. Lââʹssen õõlǥtet, što juõʹǩǩ jâmman sääʹmteeʹǧǧ vuäʹǯǯe teäggtõõzz da ǩiõllämmat-tuâjjlaid haʹŋǩǩõõzz diõtt.</p>
  </body>
</document>
