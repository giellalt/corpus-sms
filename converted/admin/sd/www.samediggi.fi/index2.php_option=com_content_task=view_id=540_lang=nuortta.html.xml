<document xml:lang="sms" id="no_id">
  <header>
    <title>Samediggi - Saamelaiskäräjät - Sää´m &amp;#489;iõlltuâjj -cistt joukkpiârpei´vvpäi´&amp;#489;&amp;#489; 2011 Miessja</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>329</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=540&amp;lang=nuortta.html</origFileName>
    <parallel_text xml:lang="fin" location="index2.php_option=com_content_task=view_id=540_lang=finnish.html"/>
    <parallel_text xml:lang="sme" location="index2.php_option=com_content_task=view_id=540_lang=davvi.html"/>
    <parallel_text xml:lang="smn" location="index2.php_option=com_content_task=view_id=540_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sääʹm ǩiõlltuâjj -cistt joukkpiârpeiʹvvpäiʹǩǩ 2011 Miessja</p>
    <p>Sääʹm ǩiõlltuâjj-cistt jueʹjjet nuuʹbb vuâra da Sääʹmteeʹǧǧ sääʹmǩiõllsuåvtõs lij miõttâm ǩiõlltuâjj-ciist Enontekiö kååʹdd joukkpiârpeiʹvvpäiʹǩǩ Miessja*. Sääʹm ǩiõlltuâjj-ciistin uuʹdet tobdstõõzz sääʹmǩiõllsaž kääzzkõõzzi da sääʹmǩiõl staattuuzz ooudâsviikkmõõžžâst tuejjuum miõttlaž tuâjast Lääʹddjânnmest. Sääʹm ǩiõlltuâjj-cistt lij sääʹmǩiõtt-tuâjj (duodji) da diplom.</p>
    <p>Snimldõkk: Maarit Magga, Petra Biret Magga-Vars, Risten Elle Gaup-Juuso, Saara Näkkäläjärvi, Erkki Lumisalmi</p>
    <p>- Joukkpiârpeiʹvvpäiʹǩǩ Miessi lij šiõǥǥ ooudâsjooʹtti čuäʹjteei tõʹst, mõõnnalla uʹcc resuurssivuiʹm da ääiʹj mieʹldd siʹtǩǩes tuâjain vueiʹtet vuäǯǯad äigga kookkas kuõʹddi da miârkkšõõvvi tuâjaid sääʹmǩiõl ooudâsviikkmõʹšše, särnn sääʹm ǩiõllsuåvtõõzz saaǥǥjååʹđteei <em type="italic">Erkki Lumisalmi </em>. Sääʹmkulttuur jieʹllem-mäiʹnn lij sääʹmǩiõl seillmõš puõʹtti puõlvvõõǥǥid da ǩiõll lij sääʹmkulttuur vääžnmõs vuäʹss, tõt lij sääʹmkulttuur väimm. Päärnaivuiʹm tuõjstõõllmen lij aaibâs vääʹžnai suʹsttemʼmaatnalla ââʹnned sääʹmǩiõl väʹlddǩiõl raʹvves staattuuzzâst huõlǩâni - Miessi personkåʹdd lij oʹnnstam tän tuâjast ooudâstjooʹttjen, späʹssbââšš <em type="italic">Lumisalmi </em>. </p>
    <p>Diplomi Gielladahku | Kielâtaho | Ǩiõlltuâjj | Kieliteko 2011 (PDF)</p>
    <p>Perustelut | vuođuštusat | vuáđustâsah | vuâđđjurddi (PDF)</p>
    <p>Matleena Fofonoff käsityö | duodji | tyeji | tuâjj (PDF)</p>
    <p>
      <em type="italic">Cistt lij Matleena Fofonoff ǩiõtt-tuâjj – duodji </em>
    </p>
    <p>Sääʹm ǩiõlltuâjj-cistt sääʹmǩiõtt-tuâjj (duodji), koon valmšteei lij vaʹlljääm Sámi Duodji ry. Tät cistt da täk sǩiâŋk liâ peäʹcc vueʹddin njõđđum vuäʹddnääʹpp vuäʹddčuʹǩǩ looʹǩǩin, leiʹbbtiskk da säähharneʹcc, da tõi valmšteei lij ǩiõtt-tuâjjlaž <em type="italic">Matleena Fofonoff </em>Njeʹǯǯjääuʹrest, Aanrest. </p>
    <p>Snimldõõǥǥâst: Sääʹm ǩiõlltuâjj-cistt 2011, koon valmšteeʹjen lij ǩiõtt-tuâjjlaž Matleena Fofonoff.</p>
    <p>
      <em type="italic">Sääʹmteeʹǧǧ vuâđ </em>
    </p>
    <p>Joukkpiârpeiʹvvpäiʹǩǩ Miessi lij tuåimmjam Enontekiöst 10 eeʹǩǩed da tõn äiʹǧǧen Miessi lij håiddam eeʹjji mieʹldd âlddsin 40 sääʹmpäʹrnned. Enontekiö kåʹdd kooll sääʹm dommvoudda da kååʹddest sääʹmǩiõllsaž narod lij uʹccen minoritettneǩǩen.</p>
    <p>Sääʹmteeʹǧǧ miõlâst sääʹm äʹrbbteâtt lij raʹvves teʹl, ko tõt lij kulttuursaž da ǩiõllʼlaž õhttvuõđâst. Sääʹmǩiõl- da kulttuur määŋgbeällsaž da lueʹǯǯjeei silttumuužžin leät čõõđtum puki sääʹmpääʹrnai ǩiõllʼlaž vuõiggâdvuõđid. Sääʹmǩiõli puõʹttiääiʹj staanumuʹšše lij vääžnai, što sääʹmpäärna vuäʹǯǯe sääʹmǩiõllsaž peiʹvvhååid da peiʹvvhåidd vuâđđââvv sääʹmkulttuur äärvid. Miessi håiddǩiõllân lij sääʹmǩiõll da håiddpersonkååʹdd jieʹnnǩiõll lij sääʹmǩiõll.</p>
    <p>Sääʹmteʹǧǧ tuäivv, što cistt kaaggči veâl jäänab Enontekiö kååʹdd pueʹreed sääʹmǩiõl staattuuzz ooudâsviikkmõõžž kååʹdd pukin vuäʹssvuuʹdin da še jeeʹres veʹrǧǧneeʹǩǩid pueʹreed sääʹmǩiõllsaž kääzzkõõzzid.</p>
    <p>Lââʹssteâđaid: ǩiõllstaanpiizar Siiri Jomppanen. teʹl 010 839 3111,</p>
    <p>(*Miessi lij tâʹvvsäämas da miârkkšââvv puõccu vueʹzz.)</p>
  </body>
</document>
