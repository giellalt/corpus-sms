<document xml:lang="sms" id="no_id"><header><title>Samediggi - Saamelaiskäräjät - Sää&amp;#697;mnuõri &amp;#269;eä&amp;#697;ppvuõ&amp;#273;pei&amp;#697;vv o&amp;#273;&amp;#273; Sajos Sää&amp;#697;mkultturkõõskõõzzâst 28.-29.03.2012</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>108</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=547&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=547_lang=finnish.html"/><parallel_text xml:lang="sme" location="index2.php_option=com_content_task=view_id=547_lang=davvi.html"/><parallel_text xml:lang="smn" location="index2.php_option=com_content_task=view_id=547_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmnuõri čeäʹppvuõđpeiʹvv ođđ Sajos Sääʹmkultturkõõskõõzzâst 28.-29.03.2012</p>
<p>Sääʹmnuõri čeäʹppvuõđpeeiʹv riâžžât pâʹzzlâšttam-mannu looppâst Aanrest, ođđ Sajos Sääʹmkultturkõõskõõzzâst. Čeäʹppvuõđpeeiʹv väʹlddkååddlaž teemmen lij musikk. Lââʹssen nuõr peäʹsse ǩeâštʼted njuärstumuužžâst Sajos-kõõskõõzz pirrõõzzâst. Pirrõõzzâst riâžžât še njuärstemǩeâlb, koon čuõiǥât vuäʹmmäiggsaž peässtõksââʹvǩivuiʹm.</p>
<p>Čeäʹppvuõđpeeiʹvest vaʹlljeet sääʹmnuõri võboršeeʹǩǩid Nuõri kulttur SOUNDS –šõddmõʹšše, kååʹtt lij Turku-gåårdest 5.-27.05.2012.</p>
<p>Sääʹmnuõri čeäʹppvuõđpeiʹvv lij taʹnni kueiʹtpeivvsaž, koin prääzkjet ođđ Sajos Sääʹmkultturkõõskõõzz valmštõõvvmõõžž. Vuässõõttjid vaʹrrjet instumuužž Aanar-siidâst. Sääʹmteʹǧǧ teâđat škooulid ääiʹjbeäʹlnn čeäʹppvuõđpeeiʹv riâššmõõžžin da iʹlmmtõõttâmääiʹjin. Väʹlddkååddlaž šõddmõõžž šeâttmõõžž, koid jääʹǩǩtep še sääʹmnuõri čeäʹppvuõđpeeiʹvest, käunnʼje tän liiŋkâst http://nuorikulttuuri.fi/sounds/ .</p>
<p>Čeäʹppvuõđpeeiʹv valmštõõllʼjen sääʹmteeʹǧǧest tuåimmai mättʼtem-materiaalplaanraajji Anni Näkkäläjärvi (anni.nakkalajarvi(at)samediggi.fi) õõutsââʹjest nuõripiizar Inka Nuorgamin (inka.nuorgam(at)samediggi.fi). Ǩiõčč teâđtõõzzid neʹttseeidin!</p>
<p>Oouʹdab eeʹjji čeäʹppvuõđpeeiʹvi čiõlǥtõõzz lie vueiʹnnemnalla sääʹmteeʹǧǧ dommseeidain täʹst.</p>
</body></document>