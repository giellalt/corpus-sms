<document xml:lang="sms" id="no_id"><header><title>Samediggi - Saamelaiskäräjät - Nuõrttsää´m&amp;#489;iõllsaž maainâs&amp;#489;e´rjj o&amp;#269;ndõõ&amp;#273;i</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>97</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=558&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=558_lang=finnish.html"/><parallel_text xml:lang="sme" location="index2.php_option=com_content_task=view_id=558_lang=davvi.html"/><parallel_text xml:lang="smn" location="index2.php_option=com_content_task=view_id=558_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Nuõrttsääʹmǩiõllsaž maainâsǩeʹrjj očndõõđi</p>
<p>Âʹǩǩpâjjsaž nuõrttsaaʹmi mainnsi ǩeʹrjj <span type="quote">"Kåʹllmuõrâž"</span> lij čõõđtum jiijjâsǩiõllsiʹžžân, nuõrttsääʹmǩiõllsiʹžžân teädldõkkân. Sääʹmteʹǧǧ čõõđti ǩeeʹrj tâʹvvjânnmlaž sääʹm ǩiõll-luvddkååʹdd miõttum pååđteäggtõõzzin. Ǩeʹrjj lij šiõǥǥ škooulin da vuõrâsoummimättʼtemstroittliʹn uʹvddem nuõrttsääʹmǩiõl mättʼtõʹsse.</p>
<p><span type="quote">"Kåʹllmuõrâž"</span> –ǩeʹrjj lij čõõđtum alggaalǥâst eeʹjjest 1990 ruõššǩiõllsaž teâdldõkkân. Zoja Nosova looǥǥi ǩeeʹrj mainnsid nuõrttsäämas liânt ool, koʹst tuâjj-joukk Katri Fofonoff, Eino Koponen, Jouni Moshnikoff, Tiina Sanila-Aikio da Seija Sivertsen õʹnne huõl tõʹst, što mainnâž šõʹdde ǩeeʹrjtum ânnʹjõž nuõrttsääʹm ǩeeʹrjtemvuâkka. Ǩeeʹrj ođđ kärttõõzz lij kärttääm Merja Aletta Ranttila.</p>
<p>Kaartin ruõššǩiõllsaž vuõssmõs ǩeʹrjj da ååʹn čõõđtum nuõrttsääʹmǩiõllsaž ǩeʹrjj. Ǩeʹrjj lij vuäǯǯamnalla sääʹmteeʹǧǧ škoouʹlʼjem- da mättʼtem-materialkonttrest, sääʹmkultturkõõskõs Sajoozzâst Aanrest.</p>
</body></document>
