<document xml:lang="sms" id="no_id"><header><title>Samediggi - Saamelaiskäräjät - Sää´mtea´tter Beaivváš võddââtt Sajoozzâst</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>255</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=560&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=560_lang=finnish.html"/><parallel_text xml:lang="sme" location="index2.php_option=com_content_task=view_id=560_lang=davvi.html"/><parallel_text xml:lang="smn" location="index2.php_option=com_content_task=view_id=560_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmteaʹtter Beaivváš võddââtt Sajoozzâst</p>
<p>Sääʹm meersažteaʹtter Beaivváš puätt Sajoʹsse pâʹsspeeiʹv täʹlvvmannu 26. peeiʹv. Sajoozzâst vueiʹnet Marry Áilonieida Somby ǩeeʹrjtõʹsse vuâđđõõvvi piârri čuäjldõs Stáinnak. Stáinnak lij čeäkklee puäʒʒ, kååʹtt puätt oʹddjõõđeeʹl palkkâd oummi maaiʹlma. Stáinnak joudd seikkmõõõžžžid, koʹst liâ jiânnai ääʹjjpoddsa teemm.</p>
<p>Kaartin Leammuid Biret Rávdná/ Seenai viʹlljbieʹll, Sarakka Gaup/ Ruõʹp pses vueʹrnnbiell da Áilloš/ Ǩeʹddǩeeʹjj ääkkaž. Kaart: Beaivváš/ Stainnak/ Mienna.</p>
<p>Čuäʹjldõs lij dramaattlaž – kååʹtt vuârai pâʹlddad di hääʹsǩâtt, säʹrnn Marry Ailonieida Somby. – čuäʹjtõõzz jurddân lij čuäʹjted agstemvuõđ luâđ peʹllstumuuzz vuâstta. Stáinnak-čuäjldõõzzâst liâ mieʹldd čäkkleei di stääla di viõʹlǧǧes čeäkkleeʹji lekkpuäʒʒ Stáinnak.</p>
<p>Stáinnak joudd oʹddjõõđeeʹl oummi di jieʹllji maaiʹlma da älgg palkkâd puästsââʹjest da puästäidda, Stáinnak kaaunââtt Puâǥǥpååʹles (Rohttupolitiija), kååʹtt peejj Stáinnak lookki tuâkka. Seenai viʹlljbieʹll da ruõʹpsses vueʹrnnbieʹll liâ Stáinnak pueʹrmõs naʹzvaan, kook meinna veäʹǩǩted suu, leâʹša tõt ij leäkku nuʹtt hiâpâs tuâj, mäʹhtt juuʹrdet. Peälsteʹmmen Stainnak Seenai viʹlljbieʹll da ruõʹpsses vueʹrnnbieʹll kaaunâʹtte šiõǥǥ da neeuʹres hääʹmmivuiʹm. Sij koʹlle še, što måttam liâ älggam raajjâd atomaparaattid da veâl hueʹnab aaʹššid. Čeäkkli kuâhttaid šâdd dramaattlaž mäʹtǩǩ, nuʹtt tän mij maaiʹlmest ko mäddvuâlaž maaiʹlmest. Da täävtõssân lij peälšted Stáinnak, leâʹša Puâǥǥpååʹles da Groommjaavâj (Jyrinäpaholainen) jiâ tuʹǩǩed tõʹst.</p>
<p>Suõmmeei da musikkčeäʹpp Roger Ludvigsen lij tuejjääm čuäjldõõzz musiikk. Čuäʹjtõõzz lij oʹhjjääm Victoria Kahn. Kriʹlcc- da piiutâsplaanumuužž lij tuejjääm Sara Kander, čuõvvplaanumuužž Bernt Morten Bongo.</p>
<p>Čuäʹjtõõli: Beaivváš – teaʹtter põõšši čuäʹjtõõlli Egil Keskitalo, Áilloš da Svein B. Olsen, jeeʹres čuäʹjtõõlljen liâ Sarakka Gaup da Leammuid Biret Ravdna.</p>
<p>Looǥǥ lââʹzz täʹst .</p>
<p>Čuäʹjtõs Sajoozzâst pâʹsspeeiʹv 26.2. ääʹljeʹl čiâss 17.</p>
<p>Liipp uusâst:</p>
<p>18 euʹrred/vuõrâsooumaž</p>
<p>12 euʹrred/jeältõkooumaž leʹbe mättʼtõõtti</p>
<p>8 euʹrred/päärna</p>
</body></document>
