<document xml:lang="sms" id="no_id"><header><title>Samediggi - Saamelaiskäräjät - Sää&amp;#697;mnuõri &amp;#269;eä&amp;#697;ppvuõ&amp;#273;peivva vuässâ&amp;#697;tte jiânnai sää&amp;#697;mpäärna da -nuõr</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>133</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=571&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=571_lang=finnish.html"/><parallel_text xml:lang="sme" location="index2.php_option=com_content_task=view_id=571_lang=davvi.html"/><parallel_text xml:lang="smn" location="index2.php_option=com_content_task=view_id=571_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sääʹmnuõri čeäʹppvuõđpeivva vuässâʹtte jiânnai sääʹmpäärna da -nuõr</p>
<p>Aanrest Sajoozzâst riâžžât Sääʹmnuõri čeäʹppvuõđpeeiʹv pâʹzzlâšttam-mannu looppâst. Noorõõttmõʹšše lie iʹlmmtõõttâm juʹn 350 vuässõõttjed. Vueʹrdet, što iʹlmmtõõttmõõžž puäʹtte veâl lââʹzz da vuässõõttji mieʹrr puätt leeʹd pâʹjjel 400. Taʹnni vuässõõtti puäʹtte sääʹmvuuʹd lââʹssen Ruäʹvnjaarǥâst da Heʹlssnest. Õhttsiʹžže 19 joouk lie iʹlmmtõõttâm musikk-ǩiõlbbu, da vuässõõtti lie juõʹǩǩ sääʹmǩiõlljooukâst.</p>
<p>Iʹlmmtõõttmõõžž lie puättam nuʹtt seärad njuärstemǩeâšttõõttmõʹšše da njuärstem-čuõiggâmǩiõlbbu ko še neljdpeeiʹv musikk-ǩiõččmõʹšše. Musikk-ǩiõččmõõžžâst ärvstõõlli vaʹlljee sääʹmnuõri võboršeeʹǩǩid meersaž Sounds -noorõõttmõʹšše Turku-gåårda.</p>
<p>Sääʹmkultturkõõskõs Sajos oudd fiin raamid tän eeʹjj čeäʹppvuõđpeivva. Musikk-ǩiõččmõõžž ââʹnet Dolla(Toll)-auditoriast, koozz čäʹǩǩe nuʹtt 400 ooumžed. Auditoriast lij šiõǥǥšlajjsaž teknikk jm. čuõvivuiʹm.</p>
<p>Sääʹmnuõri čeäʹppvuõđpeiʹvv lij sääʹmǩiõllsaž vuʹvddnoorõõttmõš da tõt kooll väʹlddkååddlaž Nuõrr kulttur-noorõõttmõõžžid. Čeäʹppvuõđpeeiʹv väʹlddjäʹrjsteei lij Sääʹmteʹǧǧ. Aanar čeäʹppvuõđpeeiʹv reäʹšše še Aanar škooul, Sääʹmvuuʹd škoouʹlʼjemkõõskõs da Anára Sámi searvi.</p>
<p>Lââssteâđaid sääʹmnuõri čeäʹppvuõđpeeiʹv pirr vuäǯǯveʹted täʹst. Seuʹrrjeʹǩed neʹttseeidid.</p>
<p>Kaaunõõttâp Sajoozzâst 28.-29.03!</p>
</body></document>
