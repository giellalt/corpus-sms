<document xml:lang="sms" id="no_id"><header><title>Samediggi - Saamelaiskäräjät - Tiõrv pue´ttmest prää´znkâ´stted Sajoozz da Sää´mtee´&amp;#487;&amp;#487;!</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>245</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=576&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=576_lang=finnish.html"/><parallel_text xml:lang="sme" location="index2.php_option=com_content_task=view_id=576_lang=davvi.html"/><parallel_text xml:lang="smn" location="index2.php_option=com_content_task=view_id=576_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Tiõrv pueʹttmest prääʹznkâʹstted Sajoozz da Sääʹmteeʹǧǧ!</p>
<p>Sääʹmteeʹǧǧ vaalpââi 2012–2015 ääʹveempeeiʹv da Sajoozz risttâm prääʹzneǩpeeiʹvid riâžžât njuhččmannu 3.-4. peeiʹvin Aanrest. Prääʹzneǩpeeiʹv äʹlǧǧe mââibaarǥ 3.4. čiâss 15–16 Aanar ceerkavsiidâst riâššâm ekumeenlaž prääʹzneǩsluuʹžvin da prääʹzneǩ juätkkai čiâss 20–22 Sajoozzâst riâžžâm kulttur-jeäʹǩǩääin. Täk prääʹznǩi prääzkjempoodd liâ plaanuum pukid prääʹznkâʹstteeʹjid da Sajoozz uus liâ äävai čiâssääiʹji mieʹldd. Leâʹša prääʹzneǩsluuʹžv da kultturjeäʹǩǩää kõõskâst riâžžât tåʹlǩ kueʹssid jurddum veerjlaž ääʹveempeeiʹv da Sajoozz risttâm prääʹzneǩpeeiʹv prääzkjempodd. Prääzkjempeiʹvv juätkkai seärad 4. peeiʹv Sajoozzâst, teʹl Sajoozz uus liâ äävai ääʹljeeʹl čiâss 11 da 17 räjja da prograammid riâžžât ǩeeʹjjmieʹldd peeiʹv.</p>
<p>Aanar ceerkavsiidâst čiâss 15 ääʹljeeʹl ekumeenlaž prääʹzneǩsluuʹžv lij aaʹrhelsluuʹžv. Ceerkavsloožva vuässõõttjid tuäivat, što sij puäʹđče mââimõõzzâst čiâss 14.45. Teâđtep prääzjempeeiʹv tääʹrǩab prograamm mâʹŋŋlubust neʹttseeidain.</p>
<p>Sajos lij ǩidd ǩiiččeeʹjin mââibaarǥ 3.4. čiâss 15–19 kõskksaž ääiʹj. Uusid ääʹveet eʹpet čiâss 19. Prääʹznkâʹstteeʹjid riâžžât kuâsstemstuällõõttmõš čiâss19-20. Kulttur-jeäʹǩǩää prääʹznkâʹstteeʹjid tuäivat, što sij leʹčči pääiʹǩ âʹlnn juʹn čiâss 19.45.</p>
<p>Kulttur-jeäʹǩǩää prääʹzneǩjååʹđteeʹjen lij Ánne Kirste Aikio da prääʹzneǩpeeiʹv ääʹveemsaaʹnid maainast rehtor Liisa Holmberg. Čeäppneeʹǩǩ Marja Helander da Outi Pieski maainste Sajoozzâst åårrai čeäppõstuejjõõzzeez diõtt. Pääiʹǩ âʹlnn liâ še riikk čeäppõstuejjõstuåimmkååʹdd saaǥǥjååʹđteei Jari Auer da vääʹrrsaaǥǥjååʹđteei Veli Granö di Sajoozz ikkânsääʹveesǩi plaaneei Tytti Bräysy da Anna-Leena Pyylampi.</p>
<p>Kulttur-jeäʹǩǩää prograammâst voddâʹtte čuäʹjtõõlli Irene Länsman, aanarsääʹmǩiõllsaž laauljoukk Koškepuško, aanarsääʹmǩiõlle läull Heli Aikio da nuõrttsääʹmǩiõʹlle leuʹddai sääʹmteeʹǧǧ 1. vääʹrrsaaǥǥjååʹđteei Tiina Sanila-Aikio. Tâʹvvsäämas musiikâʹstte Wimme Saari, Ánnamáret Ensemble, Anna Näkkäläjärvi-Länsman, rap-musikneǩ Áilu Valle da Annukka Hirvasvuopio-Laiti.</p>
<p>Teâđtep seärad 4.4. tääʹrǩap meerprääʹzneǩ prograamm mâʹŋŋlubust neʹttseeidain.Teâđast lij sääʹmeeuʹni mieʹlddsaž eunnai, vieʹsslõs da sääʹmkulttuursaž prääʹzneǩpeiʹvv!</p>
<p type="title">Tiõrv pueʹttmest! Ǩiičč neʹttseeidaid!</p>
</body></document>
