<document xml:lang="sms" id="no_id"><header><title>Samediggi - Saamelaiskäräjät - Sää´mtee´&amp;#487;&amp;#487; sååbbar priimi  tuåimmjemprograamm sää´mtee´&amp;#487;&amp;#487; vaalpâjja 2012-15</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>310</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=609&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=609_lang=finnish.html"/><parallel_text xml:lang="sme" location="index2.php_option=com_content_task=view_id=609_lang=davvi.html"/><parallel_text xml:lang="smn" location="index2.php_option=com_content_task=view_id=609_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmteeʹǧǧ sååbbar priimi  tuåimmjemprograamm sääʹmteeʹǧǧ vaalpâjja 2012-15</p>
<p>Sääʹmteeʹǧǧ sååbbar priimi 20.6.2012 tuåimmjemprograamm da teäʹǧǧplaan sääʹmteeʹǧǧ vaalpâjja 2012-15. Tuåimmjemplaan âânn seʹst sääʹmteeʹǧǧ väʹlddtäävtõõzzid di tääʹrǩes õhttsaž da sektorpuõttlaž täävtõõzzid sääʹmteeʹǧǧ vaalpâjja 2012-15.</p>
<p><span type="quote">”Leäm šiõǥǥ miõlâst sääʹmteeʹǧǧ såbbar primmum tuåimmjemprograʹmme. Õhttseʹžže primmum tuåimmjemplaan mieʹldd pueʹreed saaʹmi vääžnmõs aaʹšši ooudâsviikkmõõžžid, da puätt jååʹđtet sääʹmteeʹǧǧ tuåimmjumuužž tän vaalpââi ääiʹj eeʹjj 2015 asti”</span>, särnn sääʹmteeʹǧǧ saaǥǥjååʹđteei Klemetti Näkkäläjärvi.</p>
<p>Sääʹmteeʹǧǧ såbbar 20.6.2012 primmum sääʹmteeʹǧǧ vaalpââi tuåimmjemprograamm 2012-15 väʹlddtäävtõõzz liâ:</p>
<p>1. ILO 169-suåppmõõžž ratifâʹsttmõš</p>
<p>2. Tâʹvvjânnmlaž sääʹmsuåppmõõžž ratifâʹsttmõš</p>
<p>3. Sääʹmteʹǧǧlääʹjj da –asetõõzz oođumuš di sääʹm-meäʹrtõõzz muttʹtumuš</p>
<p>4. Saaʹmi jiõččmieʹrreemvuõiggâdvuõđ teâuddjumuš tiuddmieʹreld</p>
<p>5. Katainen da suu halltõsprograamm sääʹmregisttrumuužž teâuddjumuš tiuddmieʹreld</p>
<p>6. Sääʹmǩiõli jeälltemprograamm tuåimmepiijjâm alttumuš</p>
<p>7. Kansallisen artikla 8(j) –tuâjj-joouk eʹtǩǩõõzzi čõõđtumuš</p>
<p>8. Alggmeerčõõđtõõzz tuåimmepiijjmõš Lääʹddjânnmest</p>
<p>9. Sääʹmkulttuur da ääʹrbvuâlaž jieʹllemvueʹjji suõi teâuddjumuš</p>
<p>10. Sääʹmkulttuur hueʹnumuužž suõi vuältumuš čääʹcclääʹjj mieʹlddlânji pukid saaʹmid kuõskki spesial-laaʹjjid</p>
<p>11. Saaʹmi dommvuuʹd da ääʹrbvuâlaž jieʹllemvueʹjji jieʹllemviõkkvuõđ staanumuš</p>
<p>12. Saaʹmi vuâlggmõš dommvuuʹdest meädda åårstâʹttmõš da dommvoudda mååust serddmõš lââʹzzted</p>
<p>13. Ǩiõllʼlaž da kulttuursaž vuõiggâdvuõđi teâuddjumuš obb jânnmest</p>
<p xml:lang="fin">14. Saamelaisen parlamentaarisen neuvoston tehokas toiminta</p>
<p>15. Sääʹmǩiõl da sääʹmǩiõllsaž mättʼtem staattuuzz da oʹnnstemvuõđ ooudâsviikkmõš</p>
<p>16. Saaʹmi pueʹrrjieʹllem da vuässadvuõđ ooudâsviikkmõš</p>
<p>Sääʹmteeʹǧǧ sååbbar priimi väʹlddtäävtõõzzid õõutmiõllsânji, lokku vääʹldeeʹl pääiʹǩ 3., koon primmeš jiõnin 11-3.</p>
<p>Õhttsaž tääʹrǩes täävtõõzz liâ saaʹmi õhttsažkåʹddvuõđ ooudâsviikkmõš, sääʹm ääʹrbvuâlaž teâđ staanumuš, sääʹm kultturpirrõõzz staanumuš, sääʹmkulttuur jieʹllemviõkkvuõđ staanumuš obb jânnmest, sääʹmteeʹǧǧ vaalriâššâm ooudâsviikkmõš, sääʹmteeʹǧǧ jiijjâz tuåimmjumuužž ooudâsviikkmõš da sääʹmteeʹǧǧ ouddõsvahssâm ooudâsviikkmõš.</p>
<p>Sektorpuõttlaž tääʹrǩes täävtõõzz liâ saaʹmi jieʹllemvueʹǩǩpolitiikk, sääʹmǩiõl jieʹllemviõkkvuõđ staanumuš, sääʹmpäärnai da –nuõri staattuuzz ooudâsviikkmõš, sääʹmǩiõllsaž sosiaal- da tiõrvâsvuõđkääzzkõõzzi ooudâsviikkmõš, saaʹmi kultturkääzzkõõzzi da čeäppõsjieʹllem ooudâsviikkmõš, sääm-mättʼtõõzz da õllškooul škoouʹlʼjumuužž ooudâsviikkmõš da sääʹm parlamentaarlaž suåvtõõzz tuåimmjumuužž ooudâsviikkmõš.</p>
<p>Sääʹmteeʹǧǧ såbbar priimmâm teäʹǧǧplaan jååʹđat sääʹmteeʹǧǧ vaalpââi teäggtõõzz ooccmõõžž da teäggtõõzz âânnmõõž. Vaalpââi äiʹǧǧen sääʹmteʹǧǧ ǩiččlââtt raajjâd ođđ veeʹrjid sääʹmtegga sääʹmǩiõllsaž kääzzkõõzzid, saaʹmi dommvuuʹd åålǥbeälla jälsteeʹji saaʹmi vuõiggâdvuõđi ooudâsviikkmõʹšše, pirrõs- da kuåivâslääʹǩǩaaʹšši ouʹdde puʹhttmõʹšše sääʹmteeʹǧǧest di vuâđđeed sääʹm jieʹllemvueʹǩǩfoond, koin tuärjjeet sääʹmjieʹllemvueʹjjid da ääʹrbvuâlaž teâđ ruõkkmõõžž ääʹrbvuâlaž sääʹmjieʹllemvueʹjjin.</p>
</body></document>
