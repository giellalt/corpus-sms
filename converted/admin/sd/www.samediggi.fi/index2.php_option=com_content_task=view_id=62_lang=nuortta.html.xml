<document xml:lang="sms" id="no_id"><header><title>Samediggi - Saamelaiskäräjät - Sää&amp;#697;m&amp;#489;iõllsaž mätt’temaaunâstuâjj</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>163</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=62&amp;lang=nuortta.html</origFileName><parallel_text xml:lang="eng" location="index2.php_option=com_content_task=view_id=62_lang=english.html"/><parallel_text xml:lang="fin" location="index2.php_option=com_content_task=view_id=62_lang=finnish.html"/><parallel_text xml:lang="sme" location="index2.php_option=com_content_task=view_id=62_lang=davvi.html"/><parallel_text xml:lang="smn" location="index2.php_option=com_content_task=view_id=62_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Sääʹmǩiõllsaž mättʼtemaaunâstuâjj</p>
<p>Mättʼtemaaunâstuâjj rääjj oudldõõzzid sääʹmǩiõl, sääʹm kulttuur da sääʹmǩiõllsai mättʼtõʹsse jeeʹres škouultääʹzzid.</p>
<p>Sääʹmǩiõllsai mättʼtemaunnsi valmštumuš aʹlǧǧeš sääʹmǩiõllsai alggmättʼtõõzz äʹlǥǥempoodd 1970 –lååǥǥ peäʹlrääʹjest. Aalǥâst aaunâstuâjast vaʹsttii Sääʹmjânnam läänhalltõs, koʹst reâuǥai eeʹjjest 1976 ääʹljeeʹl spesial sääʹmškoouʹlʼjumuužž plaanraaʹjji.</p>
<p>Ânnʼjõõžžâst mättʼtemaaunâstuâjj kooll Sääʹmteeʹǧǧ tuâjaid, kååʹtt vuäǯǯ piirieeʹjji valdiaveäʹǩǩvuõđ mättʼtemaunnsi valmštem diõtt. Mättʼtemaaunâsmieʹrrteäʹǧǧ sisǩǩad valdia mäʹhssemplaanâst mättʼtõsministeria väʹlddklaʹsse da tåʹben mättʼtõshalltõõzz tuåimmkuulid. Sääʹmteʹǧǧ rääjj piirieeʹjji mättʼtõshalltõõzzin mättʼtemaaunâstuâi kuõskki tuejjeemsuåppmõõžž da čiõlggâd tõõzz aaunâstuâjai šõddmõõžži diõtt.</p>
<p>Sääʹmteeʹǧǧ škoouʹlʼjem- da mättʼtemaaunâsluʹvddkåʹdd preemm mättʼtemaaunâstuâi kuõskki puuʹttõsplaanid da vuâđđjurddjid. Škoouʹlʼjem- mättʼtemaaunâskoontâr väʹsttad mättʼtemaaunâstuâi plaanmõõžžâst, haʹŋǩǩõõzzi praksiizz čõõđtumuužžâst, jueʹǩǩmest, teâđtumuužžâst, vaaʹri âânnmõʹšše kuulli vaaldšemmest da aaunâstuõjju kuõskki tâʹvvjânnamlaž õhttsažtuâjast.</p>
<p>Mättʼtemaunnsid valmštet aanar-, nuõrttsääʹm- da tâʹvvsääʹmǩiõlin. Sääʹmteʹǧǧ tuejjad še privatnallšem mättʼtemaaunâstuâi valmštumuužž. Škoouʹlʼjem- da mättʼtemaaunâsluʹvddkååʹddest vuäitt ooccâd veäʹǩǩvuõđ sääʹmǩiõllsai mättʼtemaaunâsprojeekti diõtt. Väʹlddveârlaž ooccâmäiʹǧǧ iʹlla, leša veäʹǩǩvuõđ ooccât tääuʹjmõssân skamm- täʹlvvmannust, kuäʹss puõʹtti eeʹjj puuʹttõsplaan valmštõõlât. Sääʹmteʹǧǧ vuäitt paʹlǩǩeed mieʹrräiggsa obbpeivvsaž tuâjjlaid mättʼtemaaunâs ǩiõttǩeeʹrjtõs- da jeeʹres tuâjaid. Vääžnmõs mättʼtemaaunâstuâi tuejjeei äʹrttel liâ sääʹmǩiõllsa uʹčteeʹl.</p>
<p>Mättʼtemaaunâstuâi vuâđđjurddi</p>
<p>Mättʼtemaaunâstuâi jueʹǩǩem vuâđđjurddi</p>
<p>Valdiaveäʹǩǩvuõđ</p>
<p>Vaalpââʹjest 2004-2007 čõõđtum aunnâz</p>
</body></document>