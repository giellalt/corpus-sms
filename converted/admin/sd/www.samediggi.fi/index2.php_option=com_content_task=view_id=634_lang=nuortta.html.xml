<document xml:lang="sms" id="no_id"><header><title>Samediggi - Saamelaiskäräjät - Iinte´mes inn – festivaal joo´ttji lååkkmie´rr kaggõõ&amp;#273;i e´pet</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>115</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=634&amp;lang=nuortta.html</origFileName><parallel_text xml:lang="eng" location="index2.php_option=com_content_task=view_id=634_lang=english.html"/><parallel_text xml:lang="fin" location="index2.php_option=com_content_task=view_id=634_lang=finnish.html"/><parallel_text xml:lang="sme" location="index2.php_option=com_content_task=view_id=634_lang=davvi.html"/><parallel_text xml:lang="smn" location="index2.php_option=com_content_task=view_id=634_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Iinteʹmes inn – festivaal jooʹttji lååkkmieʹrr kaggõõđi eʹpet</p>
<p>Aanrest 17-18.8.2012 riõššum Iinteʹmes inn–alggmeerai musikkpodd kaaggi jooʹttji lååkkmeäʹreez eʹpet.</p>
<p>Musikkpoodd rieʹššeš juʹn ååucad vuâra da festivaal jeeʹres pooddid vuässõʹtte kueiʹt peeiʹv äiʹǧǧen pâʹjjel 2000 jooʹđi. Iinteʹmes inn musikkpoodd rieʹššeš vuõssmõs vuâra Sääʹmkultturkõõskõõzz Sajõõzzâst da tõn šillju rajjum festivaalvuuʹdest. Festivaal leäi oʹnnstam da Sajos tuåimmji festivaalpäiʹǩǩen puârast.</p>
<p>Iinteʹmes iin sueʹvetjeäʹǩǩää konsertt leäi puârast vuâstta valddum da väʹlddvoddõõttjen leʹjje sääʹmpopp prinsess Sofia Jannok di ruânnjânnamneǩ rock-bändd Nanook. Jeäʹǩǩää kuʹlleš še Ailu Valle tâʹvvsääʹmǩiõllsaž räppmusiikk di jeeʹres voddõõttji juõiʹǥid da leeuʹdid. Iinteʹmes inn! –konseert ǩiõččmõš leäi vuäittmõõžžâst še YLE Sápmin live stream vuõlttõssân interneeʹttest. Vuõlttõs leäi puârast vuâstta valddum da tõn pääiʹǩ oummu vuässõʹtte pirr jânnam Iinteʹmes iin konsertta.</p>
</body></document>
