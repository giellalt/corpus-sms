<document xml:lang="sms" id="no_id">
  <header>
    <title>Samediggi - Saamelaiskäräjät - Euroop Suåvtõõzz ooumažvuõiggâdvuõttåskkooumaž au´&amp;#495;&amp;#495;ai Lää´ddjânnam pue´reed saa´mi vuõiggâdvuõ&amp;#273;id</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>316</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=636&amp;lang=nuortta.html</origFileName>
    <parallel_text xml:lang="fin" location="index2.php_option=com_content_task=view_id=636_lang=finnish.html"/>
    <parallel_text xml:lang="sme" location="index2.php_option=com_content_task=view_id=636_lang=davvi.html"/>
    <parallel_text xml:lang="smn" location="index2.php_option=com_content_task=view_id=636_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Euroop Suåvtõõzz ooumažvuõiggâdvuõttåskkooumaž auʹǯǯai Lääʹddjânnam pueʹreed saaʹmi vuõiggâdvuõđid</p>
    <p>Euroop Suåvtõõzz ooumažvuõiggâdvuõttåskkooumaž Nils Muiznieks kõʹllʹji Lääʹddjânnmest 11-13.6.2012. Ooumažvuõiggâdvuõttåskkooumaž lij ouddam täʹbbe kueʹssreeis poodd tuejjuum rapoort raʹvvjõõzzineez Lääʹddjânnam riiʹǩǩe. Åskkooumaž kaaunõõđi kueʹssreeis poodd Lääʹddjânnam riikk ouddoummi, jeeʹres ministeeriai võboršeeʹǩǩid da Lääʹddjânnam sääʹmteeʹǧǧ saaǥǥjååʹđteei, Klemetti Näkkäläjääuʹr. Åskkooumaž auʹǯǯai Lääʹddjânnam ratifâʹstted ILO 169-suåppmõõžž alggmeerai vuõiggâdvuõđi diõtt, kook seʹst liâ.</p>
    <p>” Ooumažvuõiggâdvuõttåskkoummu raportt lij vääžnai saakk Lääʹddjânnma pueʹreed saaʹmi vuõiggâdvuõđid.  Muʹst leäi rämm kaaunõõttâd ooumažvuõiggâdvuõttåskkoummin da saaǥǥstõõllâd suiʹn. Lääʹddjânnam saaʹmi staattuuzzâst da saaʹmi staattuuzz da lääʹjjšeâttmõõžž ooudâsviikkâm taarbi diõtt. Åskkooumaž tiõđi puârast Lääʹddjânnam saaʹmi vueʹjjest da son haaʹlii ooudâsviikkâd saaʹmi staattuuzz Lääʹddjânnmest”. maainsti saaǥǥjååʹđteei Näkkäläjärvi.</p>
    <p>Euroop Suåvtõõzz ooumažvuõiggâdvuõttåskkooumaž lij jiõččnaž da Euroop Suåvtõõzz vuâlaž instituutt. Åskkoummu tuâjjan lij ooudâsviikkâd tieʹttemvuõđ da ooumažvuõiggâdvuõđi slävvõõttmõõžž Euroop Suåvtõõzz 47 vuäʹssbieʹlljânnmest. Åskkooumaž tuejjad kueʹssreeisaid Euroop Suåvtõõzz vuäʹssbieʹlljânnmid čiõlggeem diõtt riikk ooumažvuõiggâdvuõttvueʹjj. Åskkooumaž oudd kueʹssreeisast tuejjuum rapoort raʹvvjõõzzineez riikk ooumažvuõiggâdvuõttvueʹjj pueʹreem diõtt. Åskkooumaž ǩiõttʼtââll rapoortâst Lääʹddjânnam saaʹmid kuõskki lääʹjjšeâttmõõž, Lääʹddjânnam meeraikõskksaž õõlǥtumuužžid, saaʹmi vuõiggâdvuõđid, tâʹvvjânnmlaž sääʹmsuåppmõõžž di sääʹm-meärtõõzz.</p>
    <p>” Åskkooumaž õõlǥti Lääʹddjânnam staanâd saaʹmi võboršeeʹǩǩid Ilo-suåppmõõžž ratifâʹsttemproseessest. Saaʹmi diõtt åskkoummu auʒʒjumuš lij nåkam, štõ Ilo-suåppmõõžž ratifâʹsttem õhttvuõđâst âlgg toobdsted saaʹmi vuõiggâdvuõtt, ââʹnned puäǯǯhååid ääʹrbvuâlaž vueʹjjnalla, kååʹtt lij vääžnai, ko ânnʼjõžääiʹjest lääʹdd puäʒʒhåiddlääʹjjšeâttmõš ǩicclââtt tuejjeed õõutmieʹlddsânji sääʹm puäʒʒhååid. Lij tiõttum, što åskkooumaž  vuârdd tõn, što Lääʹddjânnam taʹrǩǩad puäʒʒhååid kuõskki lääʹjjšeâttmõõžž” maainsti Näkkäläjärvi.</p>
    <p>Ooumažvuõiggâdvuõttåskkooumaž auʹǯǯai Lääʹddjânnam čuõvted saaʹmi vuõiggâdvuõđ jânnma.  Meäʹcchalltõõzz vaaldšem-mall oođumuš taʹrjjad vuäittmõõžž räʹtǩǩeed saaʹmi mäddvuõiggâdvuõđid. Håʹt järrsi vuõiggâdvuõđ saaʹmi dommvuuʹdest âʹlǧǧe väʹldded lokku, ij tät leäkku åskkoummu mieʹldd nollsummiigr.</p>
    <p><span type="quote">”Leäʹm šiõǥǥ miõlâst tõʹst, što åskkooumaž lij välddam saaǥǥstõõllmõõžžâst da sääʹmteeʹǧǧ tuejjuum eʹtǩǩõõzzid mieʹldd lokku väʹlddmõõžžâst da raʹvvjõõzzid rapoʹrtte. Ââʹnam, što tõt lij jiijjâsnalla vääžnai, što åskkooumaž auʹǯǯii Lääʹddjânnam riikk tuʹmmjed tuõđsânji sääʹmteeʹǧǧ tuejjuum eʹtǩǩõõzz, vuâđđeed Lääʹddjânnam parlameentt da Sääʹmteeʹǧǧ võboršeeʹǩǩid, što õhttsaž tuâjj-joukk valmštââll Ilo- suåppmõõžž ratifâʹsttmõžž. Tuäivam, što åskkoummu saakk vääʹldet tuʹmmjem vuâlla riikksuåvtõõzzâst, ko tõt saaǥǥstââll tän čõõuč Ilo-suåppmõõžž ratifâʹsttmõõžžâst”</span>, maainsti saaǥǥjååʹđteei.</p>
    <p>Lââʹssteâđaid: Saaǥǥjååʹđteei Klemetti Näkkäläjärvi</p>
    <p>Klemetti Näkkäläjääuʹr maainâs ooumažvuõiggâdvuõttåskkooumže 12.6.2012</p>
    <p>Ooumažvuõiggâdvuõttåskkoummu raportt</p>
  </body>
</document>
