<document xml:lang="sms" id="no_id">
  <header>
    <title>Samediggi - Saamelaiskäräjät - Sää´mte´&amp;#487;&amp;#487; ååcc aanarsää´m &amp;#489;iõlltuâjjla, nuõrttsää´m &amp;#489;iõlltuâjjla da tâ´vvsää´m &amp;#489;iõlltuâjjla</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>280</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="albbas@gmail.com"/>
    <multilingual>
      <language xml:lang="fin"/>
    </multilingual>
    <origFileName>http://www.samediggi.fi/index2.php?option=com_content&amp;task=view&amp;id=657&amp;lang=nuortta.html</origFileName>
    <parallel_text xml:lang="fin" location="index2.php_option=com_content_task=view_id=657_lang=finnish.html"/>
    <parallel_text xml:lang="sme" location="index2.php_option=com_content_task=view_id=657_lang=davvi.html"/>
    <parallel_text xml:lang="smn" location="index2.php_option=com_content_task=view_id=657_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sääʹmteʹǧǧ ååcc aanarsääʹm ǩiõlltuâjjla, nuõrttsääʹm ǩiõlltuâjjla da tâʹvvsääʹm ǩiõlltuâjjla</p>
    <p>Lääʹddjânnam sääʹmteʹǧǧ ååcc äigga 1.1.2013-31.5.2014 aanarsääʹm ǩiõlltuâjjla, nuõrttsääʹm&#13; ǩiõlltuâjjla da tâʹvvsääʹm ǩiõlltuâjjla di koontârpiizzar äigga 1.1.2013-30.6.2014&#13; õhttsažtâʹvvjânnmlaž sääʹmǩiõl ämmat- da resursskõõskõõzz vuâđđeemhaʹŋǩǩõʹšše.</p>
    <p>Sääʹm parlamentaarlaž suåvtõs (Lääʹddjânnam, Taarr da Ruõcc sääʹmteeʹǧǧ õhttsažtuâjjorgan) alttad 1.1.2013 õhttsažtâʹvvjânnmlaž sääʹmǩiõl ämmat/resursskõõskõõzz vuâđđeemhaʹŋǩǩõõzz, kååʹtt poott 30.6.2014. Haʹŋǩǩõõzz väʹlddteäggteei lij EU Interreg IV A Nord Sääʹmjânnam. Tuâi praksiizz čõõđtem diõtt Lääʹddjânnam sääʹmteʹǧǧ ååcc äigga 1.1.2013 – 31.5.2014</p>
    <p>
      <em type="italic">1 mieʹrräiggsaž nuõrttsääʹm ǩiõlltuâjjja </em>
    </p>
    <p>
      <em type="italic">1 mieʹrräiggsaž aanarsääʹm ǩiõlltuâjjla da </em>
    </p>
    <p>
      <em type="italic">1 mieʹrräiggsaž tâʹvvsääʹm ǩiõlltuâjjla </em>
    </p>
    <p>Ǩiõlltuâjjla tuõjju kooll ǩiõlhuõll, ǩiõl ooudâsviikkmõš, terminologiituâjj, normmʼmumuš da teâđtem- da vuäʹpstemtuâjj. Ǩiõlltuâjjliʹžže vueiʹtet mieʹrreed še jeeʹres tuåimid, kook koʹlle õhttsažtâʹvvjânnmlaž sääʹmǩiõl ämmat/resursskõõskõõzz vuâđđeemhaʹŋǩǩõsse.</p>
    <p>Šiõttõsvuâđđlaž ââʹntemõõlǥtõssân lij tuâi ooudldem škoouʹlʼjumuš da lââʹssen õõlǥtet sääʹmǩiõl silttõõzz. Haʹŋǩǩõʹsse ooʒʒât vuõssʼsââʹjest persoon, ǩeäʹst lij jieʹnnǩiõllân sääʹmǩiõll leʹbe vaʹstteei ǩiõllsilttõs. Tuäivvap ooccjest suåppi sääʹmǩiõl škoouʹlʹjumuužž (õllškooul/universitett), toobdâlm vaʹstteei tuâjain da õhttsažkååʹdd da -ǩiõli tobddmõõžž. Lââʹssen tuäivvap ämmatlaž silttumuužž, õhttsažtuâjjooddid, sääʹmǩiõl ǩeʹrjjlaž silttõõzz di ooddid tuejjeed tuâi jiõččtuåimmsânji da täävtõsvuõđlânji.</p>
    <p>Õhttsažtâʹvvjânnmlaž sääʹmǩiõl ämmat/resursskõõskõõzz tuâjjǩiõl liâ sääʹmǩiõll di lääʹddǩiõll da ruõcc/taarrǩiõll. Kõõskõõzz tuâjjan lij õõutsââʹjest sääʹmteeʹǧǧivuiʹm õhttsažtâʹvvjânnmlaž ǩiõllõhttsažtuâi ravvumuš da ooudâsviikkmõš, sääʹmǩiõl ravvumuš da ooudâsviikkmõš nuʹtt, što täʹst peäggtum ǩiõlljoouk persoonʹnallšem taarb, ǩiõlltuâi da resuurss vääʹldet lokku, da nuʹtt še sääʹmǩiõl jeälltumuš da staanumuš puõʹttiääiʹjest.</p>
    <p>Ǩiõlltuâjjlaž lij tuâjjkõskkvuõđâst Lääʹddjânnam sääʹmtegga da päʹlǩǩmõš meäʹrrââtt sääʹmteeʹǧǧ päʹlǩǩriâššâm õõlǥtemtääʹzz V/II - IV/IV mieʹldd (vuâđđpäʹlǩǩ lij 2 051,23 - 2 391,60 euʹrred/mp). Vuâđđpääʹlǩ lââʹssen määuʹset 24 %:tt sääʹmvuuʹđ lââʹss da tuâjjtobddmõõžž mieʹldd vuâđđâʹvve äʹšštobddâmlââʹzz. Tuåimmpäiʹǩǩ sâjjdââʹtt koʹst-ne Sääʹmteeʹǧǧ tuåimmpaaiʹǩin leʹbe koʹst-ne suåppmõõžž mieʹldd.</p>
    <p><em type="italic">Ooccmõõžž mieʹlddõõzzineez âʹlǧǧe tuåimted Lääʹddjânnam sääʹmteeʹǧǧ piizarkådda 10.12.2012 čiâss 16.00 mõõneeʹst addrõõzzin: Sajos, 99870 Aanar. </em>Lââʹssteâđaid tuâjast oudd vs. ǩiõllstaanpiizar Tarja Porsanger teʹl 050 343 1299. Sääʹmteeʹǧǧ tuåimmjumuʹšše vuäitt tobdstõõttâd neʹttaddrõõzzâst www.samediggi.fi. Aanrest 22.11.2012 Sääʹmteʹǧǧ </p>
  </body>
</document>
