<document xml:lang="sms" id="no_id"><header><title>Samediggi - Saamelaiskäräjät - Sää´mnuõri &amp;#269;eä´ppvuõ&amp;#273;pei´vv âlddan</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>153</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=695&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=695_lang=finnish.html"/><parallel_text xml:lang="sme" location="index2.php_option=com_content_task=view_id=695_lang=davvi.html"/><parallel_text xml:lang="smn" location="index2.php_option=com_content_task=view_id=695_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sääʹmnuõri čeäʹppvuõđpeiʹvv âlddan</p>
<p>Sääʹmnuõri čeäʹppvuõđpeiʹvv riâžžât taʹnni Hetta škooulkõõskõõzzâst 13.-14.3.2013. Čeäʹppvuõđpeiʹvv lij kueiʹtpeivvsaž. Prograamm alttad seäradjeäʹǩǩää rapmusikneǩ Ailu Valle da lââʹssen jeäʹǩǩeskonseertt voddõõttjen puäʹtte leeʹd še Ibbá Lauhamaa, Powerdancers, Mikkel Rasmus Logje, Anna-Reetta Niemelä, Ingá-Máret Gaup-Juuso da Issát Sámmol Hætta. Konsertt lij pukid tiõrv pueʹttmest da dääram.</p>
<p>Sääʹmnuõri čeäʹppvuõđpeivva liâ puättam jiânnai iʹlmmtõõttmõõžž. Täʹlvvmannu loopp räjja vuässõõđji lååkkmieʹrr leäi juʹn 280, leâʹša mââimõs iʹlmmtõõttâmpeeiʹv räjja, lååkkmieʹrr vuäitt kaggõõttâd juʹn pâʹjjel 300. Taʹnni vuässõõttjen liâ päärna da nuõr pirr sääʹmvuuʹd, õhttseʹžže juʹn 11 jeeʹres škooulin. Vuässõõđi puäʹtte še Ruäʹvnjaarǥâst da Oulust. Teaʹtterǩeâšttõõttmõʹšše liâ iʹlmmtõõttâm kutt jeeʹres teaʹtterjoukkâd. Kartt da tivttǩeâšttõõttmõʹšše, koʹst jurddjen lij <span type="quote">”Nils- Aslak Valkeapää šõddâmeeʹjjest 70 eeʹǩǩed”</span>, vuässõõttmõõžž liâ puättam pukin täiʹn õtmlo škooulin.</p>
<p>Sääʹmnuõri čeäʹppvuõđpeiʹvv lij bieʹǩǩ Nuõrr Kulttur- podd. Čeäʹppvuõđpeeiʹv jeeʹres riâžži liâ: Johtti Sápmelaččat ry/rö, Enontekiö kåʹdd, Sääʹmteeʹǧǧ nuõrisuåvtõs, Sääʹm-musikk-kõõskõs, Sääʹm päärnaikultturkõõskõs da Skábma jieʹllikarttkõõskõs.</p>
<p>Lââʹssteâđaid sääʹmnuõri čeäʹppvuõđpeeiʹvest kaaunak täʹst.</p>
<p>Taʹnni Sääʹmnuõri čeäʹppvuõđpeeiʹv käunn še facebookist:</p>
<p xml:lang="eng"><em type="italic">https://www.facebook.com/#!/events/346338025481564/  </em></p>
<p>Vueiʹnnlõõttâp Hettast!</p>
</body></document>
