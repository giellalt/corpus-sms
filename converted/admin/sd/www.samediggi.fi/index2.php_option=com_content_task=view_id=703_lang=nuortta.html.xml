<document xml:lang="sms" id="no_id"><header><title>Samediggi - Saamelaiskäräjät - Sää´mte´&amp;#487;&amp;#487; kõ´ll’ji Bryssel – gåårdest</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>307</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=703&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=703_lang=finnish.html"/><parallel_text xml:lang="sme" location="index2.php_option=com_content_task=view_id=703_lang=davvi.html"/><parallel_text xml:lang="smn" location="index2.php_option=com_content_task=view_id=703_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmteʹǧǧ kõʹllʼji Bryssel – gåårdest</p>
<p>Europarlamentneǩ Nils Torvalds lij kåččam Lääʹddjânnam Sääʹmteeʹǧǧ såbbrõõššâd Bryssel –gåårda da tobdstõõttâd EU:n tuåimmjumuʹšše.</p>
<p>– Tät lij histoorlaž podd. Vuõssmõs vuâra saaʹmi parlamentaarlaž organ såbbrââšš Euroop parlameentest sääʹmteeʹǧǧ såbbar da kõʹllʼjumuš parlameentest veeidad da čuõvat ǩiõččâmvueʹjjid di oudd saaʹmid vuäittmõõžž leeʹd da vaikkted Eu:n tääʹzzest. Haaʹleep tän tääʹzzest EU:n oʹdinakai alggmeeran puʹhtted õlmmsa mij da še jeeʹres väʹlddkulttuur kõõskâst jieʹlli meerai da joouki taarbid, maainast Sääʹmteeʹǧǧ saaǥǥjååʹđteei Klemetti Näkkäläjärvi.</p>
<p>Euroop union lij čõnnõõttâm aartklaž teâđouddmõõžžstes saaǥǥstõõllmõʹšše alggmeeraivuiʹm. Saaǥǥstõõllmõš lij jeâllum ålggkõskkvuõđkomissaar Catherine Ashtonin, teʹl suu</p>
<p>Lääʹddjânnmest kõʹllʼjem õhttvuõđâst eeʹjj 2011 äiʹǧǧen.</p>
<p>– Mudoi sââǥǥstõõllmõš lij kuâđđjam vääʹnnbeälla, maainast Näkkäläjärvi. Leäm tuõđi</p>
<p>vieʹsslõs miõlâst, što Nils Torvalds lij kåččam miʹjjid Bryssel –gåårda da son lij vuõssmõsân europarlamentneʹǩǩen tuõđi ooudâsviikkmen saaǥǥstõõllmõõžž EU:n da alggmeerai kõskkân. Tät tuåimmai miõlstan šiõǥǥ ouddmiârkkan še EU- komissiaaʹje tõʹst, što tõt âlgg väʹldded saaǥǥstõõllmõõžž alggmeeraivuiʹm tuõđsânji.</p>
<p>- Saaʹmi demokraatlânji vaʹlljuum organ tuåimmai še ouddmiârkkan Euroopâst. Liâ veâl jiânnai meer, koin jiâ leäkku ni tõk vuõiggâdvuõđ, mäʹhtt Lääʹddjânnam saaʹmin liâ. Leâʹša tän ij vuäǯǯ särnnad jiõččrääʹǩǩes miõlin, tuâtt europarlamentneǩ Torvalds. Meeʹst liâ veâl jiânnai pueʹreemnalla åårrai ääʹšš.</p>
<p>Sääʹmteʹǧǧ saaǥǥstââll ǩõʹllʼjem poodd aainâs saaʹmi ǩiõllʼlaž, kulttuursaž da jieʹllemvueʹjji vuõiggâdvuõđi diõtt Eu:nâst. Sääʹmtegga lij riõššum tobdstõõttmõš Euroop Unioon da komissia tuåimmjumuʹšše da vueiʹnnlõõttmõš ekonomiikomissaar Olli Rehnin.</p>
<p>Sääʹmteʹǧǧ tobdstââtt še Lääʹddjânnam põõšši eeʹttkâʹsttõõzz tuåimmjumuʹšše Bryssel – gåårdest da kaaunââtt EU-suåvtõõzz ooumažvuõiggâdvuõtt-tuâjj-joouki võboršeeʹǩǩivuiʹm.</p>
<p>- Tuäivvap tän kõʹllʹjumuužžâst jiânnai. Vääžnmõs täävtõssân lij raajjâd põõšši saaǥǥstõõllâmvuäittmõõžžid EU:nin da vuäǯǯad sääʹmkõõččmõõžži lokku väʹlddmõõžž pueʹrben EU:n politiikkâst. Takai täävtõssân lij staaneed EU:n Interreg Sääʹmjânnam –teäggtemprograamm seillmõš jiijjâs programmân, tõn teäggtõõzz staanumuš da prograamm vaaldšem da byrokratii ǩeäʹppumuš. Viõkksõs vaikktõs leʹčči seʹrdded prograamm vaaldšumuš vuõiʹǧǧest sääʹmtegga.</p>
<p>Tuäivvap, što näuʹddpolitiikk ooudâsviikkmõš ouddan EU:n tääʹzzest nuʹtt, što nääuʹdi suõʹjjõs da sääʹmpuäʒʒhååid âânnmõš leʹčče tääʹsstiäddast da nääiʹt jieʹllemvueʹjj ââʹnnem suejj puäʹđči leeʹd staanuum, saaǥǥjååʹđteei Näkkäläjärvi tuâtt.</p>
<p><em type="bold">Lââʹssteâđaid </em></p>
<p>:</p>
<p>Saaǥǥjååʹđteei Klemetti Näkkäläjärv</p>
<p xml:lang="fin">i</p>
</body></document>
