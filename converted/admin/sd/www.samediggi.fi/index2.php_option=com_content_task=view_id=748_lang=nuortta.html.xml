<document xml:lang="sms" id="no_id"><header><title>Samediggi - Saamelaiskäräjät - Sää´mnuõri &amp;#269;eä´ppvuõ&amp;#273;pei´vv 2014 riâžžât Suä´&amp;#273;jlest</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>102</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=748&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=748_lang=finnish.html"/><parallel_text xml:lang="sme" location="index2.php_option=com_content_task=view_id=748_lang=davvi.html"/><parallel_text xml:lang="smn" location="index2.php_option=com_content_task=view_id=748_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmnuõri čeäʹppvuõđpeiʹvv 2014 riâžžât Suäʹđjlest</p>
<p>Sääʹmnuõri čeäʹppvuõđpeiʹvv 2014 riâžžât Suäʹđjel ceerkavsiidâst. Čeäʹppvuõđpeeiʹvpäiʹǩǩen šâdd leeʹd Suäʹđjel ođđ sporttpõrtt, kååʹtt lij ceerkavsiid jäärnâǩpääiʹǩest. Čeäʹppvuõđpeeiʹv väʹlddkååddlaž vuâđđjurddjen lij pleässjumuš. Čeäʹppvuõđpeiʹvv riâžžât sääʹmteeʹǧǧ da Suäʹđjel kååʹdd õhttsažtuâjjan.</p>
<p>Sääʹmteeʹǧǧ škoouʹlʹjem- da mättʹtem-material-luʹvddkåʹdd tobdstõõđi ođđ sporttpõʹrtte da tuʹmmji čeäʹppvuõđpeeiʹv riâššmõõžžâst Suäʹđjlest čõhččmannu 23. peeiʹv såbbrõššum såbbrest. Čeäʹppvuõđpeiʹvv riâžžât neäʹttlest 12 leʹbe 13. Luʹvddkåʹdd tuʹmmai čeäʹppvuõđpeeiʹv peiʹvvmeäʹr puõʹtti såbbrest kålggmannu looppâst.</p>
<p>Čeäʹppvuõđpeeiʹv väʹlddkååddlaž vuâđđjurddjest, pleässjumuužžâst, tääʹrǩab teâđ käunnje seiddõõzzâst http://sottiisimoves.fi/saannot_sa/. Čeäʹppvuõđpeivva ääʹrbvuâlžânji kuulli sääʹm kulttuuʹre kuõskki šlaajjâst jeät leäkku veâl tuejjuum tuʹmmstõõǥǥid. Škoouʹlʹjem- da mättʹtem-materialkoontâr väldd vuâstta etʹǩǩõõzzid, koid vuäitt tuejjeed neʹttpååʹštest kålggmannu 25. peeiʹv räjja.</p>
<p>Lââʹssteâđaid čeäʹppvuõđpeeiʹvest täʹst.</p>
</body></document>
