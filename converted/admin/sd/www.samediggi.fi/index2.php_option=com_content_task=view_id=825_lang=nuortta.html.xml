<document xml:lang="sms" id="no_id"><header><title>Samediggi - Saamelaiskäräjät - SaKaste- ha´&amp;#331;&amp;#489;&amp;#489;õõzz lie åå´n ââ´nnemnalla</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>103</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=825&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=825_lang=finnish.html"/><parallel_text xml:lang="sme" location="index2.php_option=com_content_task=view_id=825_lang=davvi.html"/><parallel_text xml:lang="smn" location="index2.php_option=com_content_task=view_id=825_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>SaKaste- haʹŋǩǩõõzz lie ååʹn ââʹnnemnalla</p>
<p>Eeʹjjest 2013 puuttâm SaKaste- haʹŋǩǩõõzz ooudâsmeäʹr lie ååʹn neeʹttest puki âânnmõõžžâst. Haʹŋǩǩõõzz ooudâsviikkâmtuâi ooudâsmieʹrren tuejjeeš vuäppsid sääʹm puärrsi- da vuõsspeâmmamtuõjju.</p>
<p>SaKaste- Säʹmmlai sosial- da tiõrvâsvuõttkääzzkõõzzi ooudâsviikkâmraajos-haʹŋǩǩõõzz čõõđteš eeʹjjin 2011 -2013. Haʹŋǩǩõs leäi PaKaste 2 – Tâʹvv vuuʹd Kaste- vuäʹsshaʹŋǩǩõs.</p>
<p>SaKaste- haʹŋǩǩõõzz äiʹǧǧen pueʹreeš sääʹmǩiõllsaž da kuʹlttuuʹre vuâđđõõvvi kääzzkõõzzi šlaai, vaikktemvuõđ da vuäǯǯamvuõđ. Lââʹssen ǩiččlõõđim ǩeeʹʒʒeed vooudlaž jeäʹrdõõzzid raajeeʹl sääʹmǩiõllsaž da –kulttuuʹre vuâđđõõvvi šiõǥǥ tuâjjmõõntõõllmõõžžid da tuåimmjem-maallid.Ooudâsviikkâmtuâjjproseess äiʹǧǧen sääʹm tuâjjlai jiijjâz ämmat-identiteʹtt ravvni da kõskksaž äʹšštobddisäiʹmmõs veiddni da âlddni.</p>
<p>Ooudâsviikkâmtuâi tuejjeeš prosessluânddlânji da sääʹmkulttuur vueʹlǧǧemaalǥin. Säʹmmlai vuõsspeâmmam da puärrsituâi kõõskâst reʹttlõʹstti sääʹmǩiõllsaž tuâjjlažkåʹdd tuåimmji tuâjj-joukkreʹttlâsttem äiʹǥǥen ooudâsviikkâmäʹšštobddjen.</p>
<p>Looǥǥ lââʹzz</p>
</body></document>