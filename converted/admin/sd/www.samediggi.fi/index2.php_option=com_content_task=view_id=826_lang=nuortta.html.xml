<document xml:lang="sms" id="no_id"><header><title>Samediggi - Saamelaiskäräjät - Sää&amp;#697;mtee&amp;#697;&amp;#487;&amp;#487; såbbar tu&amp;#697;mstõõ&amp;#485;&amp;#485;</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>231</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=826&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=826_lang=finnish.html"/><parallel_text xml:lang="sme" location="index2.php_option=com_content_task=view_id=826_lang=davvi.html"/><parallel_text xml:lang="smn" location="index2.php_option=com_content_task=view_id=826_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmteeʹǧǧ såbbar tuʹmstõõǥǥ</p>
<p>Sääʹmteʹǧǧ tuʹmmji, što pueʹttiääiʹjest sääʹmteeʹǧǧ såbbar striiʹmjet inteʹrneeʹttest. Vuõlttõõzz õlmmsaž sääʹmteeʹǧǧ såbbrin liâ praavjemnalla interneeʹttest vuõiʹǧǧest.</p>
<p>Eʹtǩǩõõzz sääʹmteeʹǧǧ såbbri striiʹmmjumuužžâst liâ tuejjääm sääʹmteeʹǧǧ nuõrisuåvtõs.<span type="quote">”Leäʹm vieʹsslõs miõlâst, što sääʹmnuõr liâ leämmaž oddel. Ååʹn vuäǯǯâp striiʹmmjumuužžin mieʹldd še Aanar åålǥbeäʹlnn da säʹmmlai dommvuuʹd åålǥbeäʹlnn jälsteei säʹmmlaid da såbbri praavjumuš hiâlptââvv. Striiʹmmjumuš lââʹzzad vuârddmõõžž mieʹldd možat pueʹrab teâđ da še veiddsaʹben sääʹmteeʹǧǧ tuåimmjumuužžâst”</span> saaǥǥjååʹđteei Klemetti Näkkäläjärvi tuâtt pueʹrben tuʹmmstõõǥǥ.</p>
<p>Sääʹmteeʹǧǧ I vääʹrrsaaǥǥjååʹđteei Tiina Sanila-Aikio uuʹdi eʹtǩǩõõzz såbbra ÕM:i alggmeerai maaiʹlmkonfereeʹnss loppääʹššǩeeʹrjest.  Loppäʹššǩeʹrjj mieʹrǩǩeeš såbbrest teâttan. ” Loppäʹššǩeeʹrjest riikk raʹvvje čõnnõõttâmvuõđes ÕM:i alggmeerčõõđtõõzz tiuʹddepiijjmõʹšše.  Tät meinn tõn, što ÕM:i alggmeerčõõđtõõzzâst lij šõddmen veâl jeänab õõlǥteei äʹššǩeʹrjj meeraikõskksažpolitiikklânji da še juridiiklânji” Tiina Sanila-Aikio tiuddad.</p>
<p>Sääʹmteeʹǧǧ sååbbar vamlštõõđi sääʹmteeʹǧǧlääʹjj viõʹǩǩepuättmõʹšše. Sääʹmteʹǧǧlääʹjj oođumuš šõõddâž viõʹǩǩe eeʹjj 2014 looppâst leʹbe 2015 aalǥâst.  Lääʹjj seʹrddemääiʹj vueiʹtte viikkâd tõõʹzz, što vaal-loǥstõõǥǥ tiuddumuužž vuõiǥeemõõlǥtemǩiõttʼtõõllmõš šâdd eža jåʹttlõs äiʹǧǧtaaulin. Ođđ lääʹjj mieʹldd vuõiǥeemmoolǥtumuužž. vaal-loǥstõõǥǥ tiuddumuužžâst tuejjeeš sääʹmteeʹžž såbbra (26 §). Vaal-loǥstõõǥǥ da vuõiǥeemõõlǥtem-mõõntõõllmõõžž vueʹitte oudlded halltõõzzâst da takaisåbbrest pâiʹlmeäʹrrsaž såbbrid da såbbar jåʹttlab õʹhttekåččmõõžž. Vuõiǥeenõõlǥtumuužž âʹlǧǧe ǩiõttʼtõõllât tõi luândd diõtt eža jåʹttlânji, što ooʒʒji vuõiggâdvuõttstaan ij vaartââvv. Tän diõtt sååbbar tuʹmmji muʹtted sääʹmteeʹǧǧ tuâjjriâššmõõžž 56 § nuʹtt, što âʹnnjõž 10 peeiʹv sââʹjest såbbar äʹššlistt õõlǥči vuõltteed sääʹmteeʹǧǧvuäzzlaid mââimõõzzâst 7 peeiʹv ouddâl såbbar. Muuttâs ij jaukkâd tõn vuäittmõõžž, što sååbbarkååččaid ij äʹššliistid vueiʹt vuõltteed ääiʹjab.</p>
<p>eeʹjj mââimõš sääʹmteeʹǧǧ sååbbar såbbrõõžžât rosttovmannust. Teʹl äʹššliistâst liâ jm. pueʹtti eeʹjj 2015 sääʹmteeʹǧǧ täällarvvlõõzz-tuåimmjemplaan priimmʼmõš.</p>
</body></document>
