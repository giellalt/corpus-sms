<document xml:lang="sms" id="no_id"><header><title>Samediggi - Saamelaiskäräjät - Kå&amp;#697;ll&amp;#489;iõll – tâ´vvjânnmlaž sää´m&amp;#489;iõl &amp;#489;iõllcistt jue´jjet åå´n kuu&amp;#273;ad vuâra</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>180</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=834&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=834_lang=finnish.html"/><parallel_text xml:lang="sme" location="index2.php_option=com_content_task=view_id=834_lang=davvi.html"/><parallel_text xml:lang="smn" location="index2.php_option=com_content_task=view_id=834_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Kåʹllǩiõll – tâʹvvjânnmlaž sääʹmǩiõl ǩiõllcistt jueʹjjet ååʹn kuuđad vuâra</p>
<p>Tâʹvvjânnmlaž säʹmmlai ǩiõllcisttʹKåʹllǩiõll` jueʹjjet ååʹn kuuđad vuâra. Privatoummu, organisaatiad, stroiʹttel da veʹrǧǧneeʹǩǩ Taarrâst, Ruõccâst, Lääʹddjânnmest da Ruõššâst vueiʹtte tuejjeed eʹtǩǩõõzz eeʹjj 2014 ciist vuäǯǯjest. Kåʹllǩiõll –cistt lij vuâđđuum eeʹjjest 2004.</p>
<p>Taarr, Ruõcc da Lääʹddjânnam sääʹmaaššin vaʹstteei minister da täʹst peäggtum jânnmi sääʹmteeʹǧǧi saaǥǥjååʹđteei lie vuâđđääm tâʹvvjânnmlaž sääʹmǩiõl ǩiõllciist – Kåʹllǩiõll-ciist. Lääʹddǩiõʹlle ciist nõmm lij <span type="quote" xml:lang="olo">”kultakieli”</span>.</p>
<p>Ciistsumm lij 15 000 euʹrred, kååʹtt miõđâd privatoummid, jooukid, õhttsažkooʹddid, organisaatiaid leʹbe stroiʹttlid, kook lie oʹnnstam tuejjeed sääʹmǩiõl ouʹdde miârkkšõõvvâmnallšem tuâi sääʹmǩiõl ooudâsviikkmõõžžâst. Cistt jueʹjjet juõʹǩǩ nuuʹbb eeʹjj vuõiʹttja Lääʹddjânnmest, Ruõccâst, Ruõššâst da/leʹbe Taarrâst. Ciist juõʹǩǩeš vuõssmõs vuâra eeʹjjest 2004.</p>
<p>Ǩiõllcistt miõđât ååʹn kuuđad vuâra čâhčča 2014 sääʹmaaʹššin vaʹstteei ministerivuiʹm da sääʹmteeʹǧǧi saaǥǥjååʹđteeʹji juõʹǩǩekksaž såbbrest Heʹlssnest. Privatoummu, organisaatiad, stroiʹttel da veʹrǧǧneeʹǩǩ Taarrâst, Ruõccâst, Lääʹddjânnmest da Ruõššâst vueiʹtte tuejjeed eʹtǩǩõõzz eeʹjj 2014 ciist vuäǯǯjest. Vuõltteʹǩed eʹtǩǩõõzzid da tõõzz kuulli ǩeʹrjjlaž vuâđđjurddjid, seeidi mieʹrr vuäǯǯ leeʹd jäänmõsân 1-2 seiddad, mââimõõzzâst vueʹssmannu 30. peeiʹv 2014. Ärvvtõõllâmjoukk vaʹlljad ǩiõllciist vuõiʹtti.</p>
<p>1) Kuultõs 2014</p>
<p>2) Ǩiõllciist šeâttmõõžž</p>
<p>3) Ǩiõllciist tuâǥǥa da vuõiʹtti eeʹjjest 2004 ääʹljeeʹl</p>
<p>Lââʹssteâđaid:</p>
<p xml:lang="smn">Ellen Pautamo,</p>
<p>Teʹl. 358108393100</p>
</body></document>
