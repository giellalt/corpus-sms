<document xml:lang="sms" id="no_id"><header><title>Samediggi - Saamelaiskäräjät - Enontekiö da Suä´&amp;#273;jel nuõr vue´l&amp;#485;&amp;#485;e vä´ lddkååddlaž ta´nsspo´dde</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>301</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=838&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=838_lang=finnish.html"/><parallel_text xml:lang="sme" location="index2.php_option=com_content_task=view_id=838_lang=davvi.html"/><parallel_text xml:lang="smn" location="index2.php_option=com_content_task=view_id=838_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Enontekiö da Suäʹđjel nuõr vueʹlǥǥe väʹ lddkååddlaž taʹnsspoʹdde</p>
<p>Showtanssjoukk Eanodaga powerdancers da modeern meertaansid taʹnssjeei Jutatokka Suäʹđjlest võborkâʹstte sääʹmnuõrid Tampere gåårdest ǩieʹssmannust riâššmõõžžâst åårrai väʹlddkååddlaž</p>
<p xml:lang="smn">Sottiisimoves</p>
<p>–pooddâst. Sääʹmnuõri võboršeeʹǩǩid vaʹlljeeš Suäʹđjlest riõššum sääʹmnuõri čeäʹppvuõđpeeiʹvest. Tanssǩeâštast ciʹsttješ lââʹssen Käsivarsi siid nuõri friij taans joouk da Karigasnjaarǥâst hiphop –joukk Gangstajuŋkkát.</p>
<p>Sääʹmnuõri čeäʹppvuõđpeeiʹv ärvstõõlljen tuåimmje zumbafitness oʹhhjeei Bigga Aikio ( video ) Koutokeinost da tanssuʹčteeʹl Merja Leinonen Suäʹđjlest. Ävstõõllâmluʹvddkåʹdd ǩeeiʹtai Eanodaga powerdancers – joouk puârast valmštõllum čuäʹjtõõzzâst, kååʹtt vaaʹldi ǩiiččeeʹjid mieʹldd. Koreografia leäi määŋgpeällsaž da jeäʹrben taʹnssjeeʹji pihttsin looppâst šõddâm sääʹmlipp vuâǯǯai späʹssbõõžžid. Čuäʹjtõõzz leäi oʹhhjääm Rosa Pietikäinen da tõʹst taʹnssje Britt-Inger Ruotsala, Susan Löf, Anni-Sofia Löf,</p>
<p xml:lang="fin">Kristen Anne Ruotsala, Petra Ikonen da Sofia Kallionlähde.</p>
<p>Suäʹđjelneeʹǩǩi Jutatokka –joukk čuäʹjti ǩeâštast taans, koon nõmm leäi  Boazu (poro). Čuäʹjtõõzz späʹssbõʹšše šiõǥǥ musiikkâst da feertak liikkumuužžâst da loomminallšem toobdlmest. Tanss sueiʹmkrõõsti ärvvstõõllji miõlâst puârast puõccu, kååʹtt leäi õhttu da čiõkkrest. Lââʹss-späʹssbõõžžid vuåǯǯu vuõddji âânnmõõžžâst, kook leʹjje čuäʹjtõõžžâst pihttsen.  Čuäʹjtõõzz leäi oʹhjjääm Riina Lindberg da tõʹst taʹnssje  Ada Heikkilä, Nella Nikula, Elina Pulkkinen, Lotta Tervo, Eliisa Vaarala da Laura Kaaretkoski.</p>
<p>Cisttpeäggtõõzz da stipeeʹnd vuäǯǯam Giehtaruohttasa mánát (Käsivarren päärna) –joouk leäi oʹhhjääm Karesuvanto škooul uʹčteeʹl  Taina Syväjärvi. Čuäʹjtõõzzâst leäi hääʹsǩâʹttem miõll da tõʹst pueʹđi õlmmsa sääʹm kulttur. Lââʹssen jooukâst leäi šiõǥǥ õhttvuõtt ǩiiččeeʹjid da čuäʹjtõs leäi puârast hääʹsǩõtti.</p>
<p>Cisttpeäggtõõzz da stipeeʹnd vuâǯǯai še Karigasnjaarǥâst nuõri Gangstajunkkát hiphop-joukk. čuäʹjtõõzzineez Trift Shop. Čuäʹjtõõzz leäi oʹhhjääm Ville Köngäs, tõt vuâǯǯai ǩiiččeeʹjid loŋŋned mieʹldd, taʹnssjeeʹjin leäi šiõǥǥ hooddlaž musiikk mieʹldd taʹnssjumuš da koreografia leäi šiõttlânji väʹǯǯlõs.</p>
<p>Sääʹmnuõri čeäʹppvuõđpeeiʹv rieʹššeš vuõssmõs vuâra Suäʹđjel ceerkavsiidâst. Podd kooll väʹlddkååddliʹžže</p>
<p xml:lang="fin">Nuori Kulttuuri</p>
<p>–poʹdde da tõn väʹlddriâššjen tuåimmai sääʹmteʹǧǧ. Suäʹđjel poʹdde vuässõʹtte õhttseʹžže pâʹjjel 400 oummud da ǩiõšttu vuäʹssõʹtte 12 tanssjoukkâd.</p>
<p>Eeʹjj 2015 sääʹmnuõri čeäʹppvuõđpeiʹvv riâžžât Uccjooǥǥâst da tõn väʹlddkååddlaž teemmen lij musikk. Sääʹm palddlõsteemmest teâđtet mâʹŋŋlubust. Suäʹđjel čeäʹppvuõđpeivva kuulli karttǩeâst ciistid jueʹjjet škoouli ǩiđđprääʹžnǩest.</p>
<p xml:lang="smn">Snimldõõǥǥ Mika Saijets.</p>
</body></document>
