<document xml:lang="sms" id="no_id">
  <header>
    <title>Samediggi - Saamelaiskäräjät - O&amp;#273;&amp;#273; mätt’tem-materiaal aanar- da nuõrttsää´m mätt’tõ´sse</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>159</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=853&amp;lang=nuortta.html</origFileName>
    <parallel_text xml:lang="fin" location="index2.php_option=com_content_task=view_id=853_lang=finnish.html"/>
    <parallel_text xml:lang="sme" location="index2.php_option=com_content_task=view_id=853_lang=davvi.html"/>
    <parallel_text xml:lang="smn" location="index2.php_option=com_content_task=view_id=853_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ođđ mättʼtem-materiaal aanar- da nuõrttsääʹm mättʼtõʹsse</p>
    <p>Aanar- da nuõrttsääʹmǩiõli mättʼtõõzz tuärjjõssân lie iʹlmmstõõvvâm kuhttu ǩiõlin õhttseʹžže nellj jeeʹresnallšem teäddkarttâd. Teäddkaartin lie arggpihttâz da pihttsi nõõm poteâšǩest säuʹnnkähttna. Teäddkaart lie jurddum mättʼtõõzz tuärjjõssân ǩiõllpieʹzzid, peiʹvvhåiddpaaiʹǩid da sääʹmkiõllsaž klaassid.</p>
    <p>Tiina Sanila-Aikio da Pirjo Lotvonen lie raajjâm nuõrttsääʹmǩiõllsaž teäddkaarti teeʹkstid. Aanarsääʹmǩiõllsaž teäddkaarti teeʹkst da ǩeʹrjjtemnääʹll lij Tanja Kyrö. Teäddkaartâst lie snilmdõõǥǥ da tõid lij sniimmâm Ulla Isotalo.</p>
    <p>Teäddkaarti lââʹssen njuhččmannust iʹlmmstõõvi še oođuum teädldõk Elna Magga da Päivikki Nillukka-Rauhala ǩeeʹrjtem da Merja Aletta Ranttila kärttuum 2. klaass tâʹvvsääʹm jieʹnnkiõl mättʼtemǩeeʹrjest Giellaleaika.</p>
    <p>Pekka Sammallahti Tâʹvvsääʹm-lääʹdd-tâʹvvsääʹm sääʹnnǩeeʹrjest (Sámi-suoma-sámi sátnegirji) lij še iʹlmmstõõvvâm ođđ teädldõk. Oouʹdbuž lââʹssteädldõk  iʹlmmstõõvi mõõnni täʹlvvmannust da tõt leäi kaaupšum miâlggâd sõrgg loopp räjja. Sääʹmteeʹǧǧ čõõđtum tuejjõs lij kuõrtõsteädldõk Girjegiisá Oy vuõššân eeʹjjest 1993 čõõđtum tuejjõõzzâst.  Sääʹnnǩeeʹrj tâvvsääʹm-lääʹdd-vuässõõzzâst lie pâʹjjel 12.000 sääʹnned, lääʹdd-tâʹvvsääʹm-vuässõõzzâst peäʹlstes lie pâʹjjel 20.000 sääʹnned. Sääʹnǩeeʹrj lie ååʹn vuäǯǯamnalla Sámi duodji-kaaupâst Sajoozzâst Aanrest da õhttõõzzâst</p>
    <p xml:lang="fin">verkkokaupasta</p>
    <p xml:lang="koi">.</p>
    <p>Puk sääʹmteeʹǧǧ čõõđtum mättʼtem-materiaal lie vuäǯǯamnalla še škoouʹlʼjem- da mättʹtem-materialkonttrest ritva.tammela(at)samediggi.fi.</p>
  </body>
</document>
