<document xml:lang="sms" id="no_id"><header><title>Samediggi - Saamelaiskäräjät - Nuõrisuåvtõ&amp;#697;sse Nuõrr tuåimmjeei –tobdstõs</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>486</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=933&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=933_lang=finnish.html"/><parallel_text xml:lang="sme" location="index2.php_option=com_content_task=view_id=933_lang=davvi.html"/><parallel_text xml:lang="smn" location="index2.php_option=com_content_task=view_id=933_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Nuõrisuåvtõʹsse Nuõrr tuåimmjeei –tobdstõs</p>
<p>Lääʼddjânnam Nuõrr tuåimmjeei - Allianss rõ</p>
<p>miõtti  nuõrituâi neäʹttlest 29.9.-</p>
<p xml:lang="mrj">5</p>
<p xml:lang="mrj">.10.</p>
<p xml:lang="hbs">činmlo</p>
<p>Nuõrr</p>
<p>tuåimmjeei</p>
<p>-tobdstõõzz tuåimmjeeʹjid da haʹŋǩǩõõzzid jeeʹres beäʹlnn Lääʹddjânnam. Õhtt tobdstõõzz vuäǯǯai lij sääʹmteeʹǧǧ nuõrisuåvtõs.</p>
<p>Nuõrr -tuåimmjeei tobdstõs lij jurddum späʹssbõõššâm da smeʼllkâʹttem diõtt nuõrr tuåimmjeeʼjid da sij haʹŋǩǩõõzzid da tuåimmjumuužžineez nuõri staattuuzz da sij tuåimmjumuužžes ooudâsviikkâm vuõrâsoummuid. Nuõrr tuåimmjeei -tobdstõõzz jueʼjjet Nuõrituâi pueʼttiääiʼjfooruummest Heʹlssnest 22.10.   2014.</p>
<p>Allianss juâkkam tobdstõõzz vuâđđõõttmõõžž:</p>
<p>Sääʹmnuõri vaikktumuužž jõnn lääuʼǩ vaʼlddeš eeʼjjest 2011, ko sääʼmmteeʼǧǧest tuʼmmješ vuâđđeed nuõrisuåvtõõzz. Sääʹmteeʹǧǧ nuõrisuåvtõõzz 15-25-âkksa vuäzzla valmštâʼlle tõid sääʼmteeʼǧǧ ceâlklmid, alttõõzzid da jeeʹres peäʼlestväʼlddmõõžžid, kook   kueʼsǩǩe   sääʼmnuõrid leʼbe  sääʹmnuõri jieʼllemåårrmõõžžid. Nuõrisuåvtõs veekk ooudâs sääʹmnuõri ǩiõlʼlaž da kulttuursaž vuõiggâdvuõđid pirr Lääʹddjânnam di ravvad sääʹmnuõri koʹlljemvuõđ sääʹmkulttuuʹre. Nuõrisuåvtõõzz mieʹldd sääʹmnuõrid lij uvddum šiõǥǥ  linnj vaikkted aaʹššid. Sääʹmteeʹǧǧ nuõrisuåvtõõzzâst lij še aaibâs jiijjâsnallšem staattus,  tõn diõtt vuäzzlain lij  särnnam- da mieʹlddåårramvuõiggâdvuõtt   sääʹmteeʹǧǧ takaisåbbrest. Sääʹmteeʹǧǧ nuõrisuåvtõs lij alttääm taʼnni Ofelaš-tuåimmjumuužž. Haʹŋǩǩõõzzâst jueʹjjet teâđ sääʹmvuõđâst nuõrin nuõrid.</p>
<p>"Sääʹmteʹǧǧ lij tuejjääm kookkas kuõddi väimmsõs tuâi sääʹmnuõri staattuuzz ooudâsviikkmõžžân da tät lij tuõđi šiõǥǥ tobdstõs sääʹmnuõrid da sääʹmteeʹǧǧ nuõrisuåvtõʹsse. Lij tuõđi šiõǥǥ, što nuõrisuåvtõõzz tuâjj lij vuäǯǯam meersaž tobdstõõzz da leäm ciist  â  st  kuärǥast.  Sääʹmnuõr jouʹdde tobddâd jiânnai ääiʼj puʹhttem õõlǥtumuužžid tän modeernam   õhttsažkååʹddest da nuõrisuåvtõs lij tuõđi taarblaž, što nuõri jiõnn, huõl da eʼtǩǩõõzz puäʼtte   kuullâmnalla. Täʼst lij šiõǥǥ juäʹtǩǩed ooudårra da viikkâd ooudâs tuåimmjumuužž   sääʹmnuõri staattuuzz ooudâsviikkâm diõtt sääʼmõhttsažkååʹddest   da lääʹdd õhttsažkååʹddest. "Sääʹmteeʹǧǧ saaǥǥjååʹđteei Klemetti Näkkäläjärvi maainast.</p>
<p>Nuõrisuåvtõõzz saaǥǥjååʹđteei Niila Rahko lij tobdstõõzzâst kuärǥast:</p>
<p>"Sääʹmteeʹǧǧ nuõrisuåvtõõzz saa ǥǥ  jååʹđteeʹjen leäm räämmast da leklvaž ciistâst.  Sääʹmteeʹǧǧ nuõrisuåvtõs lij veâl eža nuõrr nuõriorgan, koon tuåimmjem vuʹvdd lij šurr. Mij tuåimmjumuš ij leʹčči vuäittmõõžžâst sääʼmteeʼǧǧ tuärjjeemtää tän poddsaž vueʹjjest. Täättam späʹssbõõššâd sääʹmteeʹǧǧ sij tuejjeem kookkas kuõddi väimmsõs  tuâjast sääʹmnuõri staattuuzz pueʹreem diõtt. Täättam päʹssbõõššâd äiggsab tuåimmjeeʹjid kook liâ leämmaž raajjmen nuõrisuåvtõõzz da juʹrddemvueʹjj koʼst lij šiõttâl tuåimmjed.</p>
<p>Cistt   oudd nuõrisuåvtõʹsse raavâs meersaž   tobdstõõzz, kååʹtt lij vääžnai   ko tuåimmjet tõn veeidasvuõđâst nuõrivuiʼm.  Sääʹmteeʹǧǧ nuõrisuåvtõõzz tuâjjan lij ooudâsviikkâd, eeʹttkâʹstted da   praavâd   sääʹm nuõri vuõiggâdvuõđid, nuʼtt sääʹmvuuʹdest ko tõn åålǥbeäʹlnn. Tuâjast liâ ääiʹj puʹhttem õõlǥtumuužž jiânnai, aainâs ååʹn ko jieʹllep   moordõspoodd   ođđ valmštem vueʹlnn åårrai da oođumuužži priimmʼmõõžžid vueʹrddmen. Ilo-169 suåppmõõžž   ratifiâʼsttmõõžž   vääžnaivuõtt   lââʹzzat vaikktõõzz nuõri kõskkvuõđâst, tõn diõtt tõt kuâskk juâkksaid sääʼmnuõrid obb loppjieʼllem. Nuuʼbb beäʼlnn suåppmõš še mieʹrrad mij kulttuur pueʹttiääiʹj. Hueʹneld   tuejjuum suåppmõš âukstâtt da   suddad   kulttuur, puârast tuejjuum tuâjjân tõt ravvad da suõjjad kulttuur.</p>
<p>Mij ouʹdde puäʹtte juõʹǩǩpeivvsaž jeeʹresnallšem vasttõõzz lääidast laiddu, kook vuâđđâʹvve jiânnai mij etnlažvuõʹtte.  Jeeʹresnallšemvuõtt lij viõkkvääʹrr, leâʹša tõt vuäitt leeʹd še nueʹđđ.  Sääʹmteeʹǧǧ nuõrisuåvtõõzz tuâi õõlǥtumuužž lâʹssne õhttsažkååʹddest,  koʹst sääʹmnuõr feʹrttje  čiõʹlǧǧeed kulttuures da še tuâǥǥa. Põrggâp   puʼhtted   väʹlddnarood tiõttu jäänab sääʹmvuõđâst  ofelaštuâi pääiʹǩ.  Cistt oudd lââʹssmiârktõõzzid tuõjju koon tuejjeep. Tõn miârktõs lâssan juʹn õhttu  tõin što tieʹttep, što tuâi koon tuejjeep tõn ââʹnet äärvast da tõn vuâmmšet še väʹlddkååddlaž tääʹzzest.  Lââʹssen cistt oudd åskkamvuõđ da kuâstlvõõzz, kååʹtt tuärjjad vuäǯǯad jurddjid, ceälkkmuužžid   da pukid tuejjumuužžid šuurab teäddäärv. Vueiʹttep kuärǥast späʹssbõõššâd da   kåʹmrded.  Täʼst lij šiõǥǥ juäʹtǩǩed ."</p>
<p>Snimldõk  Tanja Sanila.</p>
</body></document>
