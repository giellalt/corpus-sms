<document xml:lang="sms" id="no_id"><header><title>Samediggi - Saamelaiskäräjät - Meeraikõskksaž sää&amp;#697;mseminaar lij &amp;#489;iõ&amp;#269;&amp;#269;âmnalla Internee&amp;#697;ttest</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>252</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=963&amp;lang=nuortta.html</origFileName><parallel_text xml:lang="fin" location="index2.php_option=com_content_task=view_id=963_lang=finnish.html"/><parallel_text xml:lang="sme" location="index2.php_option=com_content_task=view_id=963_lang=davvi.html"/><parallel_text xml:lang="smn" location="index2.php_option=com_content_task=view_id=963_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Meeraikõskksaž sääʹmseminaar lij ǩiõččâmnalla Interneeʹttest</p>
<p>Seminaar striiʹmjet eŋgglõsǩiõʹlle addrõõzzâst sogku.fi/live Seminaar vuäitt mââibeäʹlnn ǩiõččâd še tâʹvvsäämas da lääʹddǩiõllsaž ruõkkmõššân. Seminaar älgg 28.11.2014 čiâss 9.00 da poott čiâss 18.45.</p>
<p>Seminaaʹre vuässâʹtte nuʹtt 90 koʹlljeei Euroop suåvtõõzz jeeʹres orgaanneeʹǩǩin, veʹrǧǧneeʹǩǩ Lääʹddjânnmest, Ruõccâst da Taarrâst, sääʹmpolitikkneeʹǩǩ Lääʹddjânnmest, Taarrâst, Lääʹddjânnmest da Ruõššâst di sääʹmorganisaatiai võboršeeʹǩǩ da tuʹtǩǩeei.</p>
<p>Seminaar mieʹrren lij lââʹzzted tieʹttemvuõđ säʹmmlain, veekk ooudâs seännamvuõđ da määŋgnallšemvuõđ di lââʹzzted tieʹttemvuõđ Euroop suåvtõõzzâst da tõn orgaanneeʹǩǩin. Seminaar lij Euroop suåvtõõzz pilotthaʹŋǩǩõs, koʹst lââʹzztet Euroop suåvtõõzz jeeʹres  vahssâmorgaanneeʹǩǩi õhttsažtuâi õõut ääʹšš, tän mieʹldd saaʹmid kuõskki aaʹšši ǩiõttʼtõõllmõõžžâst.  Seminaar lij jiijjâsnallšem da oudd veʹrǧǧneeʹǩǩid, vahssâmorgaanneeʹǩǩid da sääʹmtuåimmjeeʹjid vuäittmõõžžid vuârrvaikktõʹsse da juâkk šiõǥǥ tobdstõõttmõõžžid da mõõntõõllmõõžžid ooumažvuõiggâdvuõđi čõõđtem diõtt.</p>
<p>Seminaar tueʹlespeeiʹv prograammâst äʹššen liâ Euroop Suåvtõõzz suåppmõõžž da suåppmõõžži tiuʹddepiijjâm vahssmõõžž. Vuäʹzzest ǩiõttʼtõõlât jm. meersaž uuʹccbõõzzi suõjjõõzz kuõskki raammtakaisuåppmõõžž da vooudlaž leʹbe uuʹccbõsǩiõlid kuõskki Eurooplaž vuâđđǩeeʹrj tiuʹddepiijjmõõžž di Euroop rasiiʹsm da seännamvuõđ vuâsttsaž komitea (ECRI) tuâi. Tueʹlespeiʹvv juätkkai ǩiõčldõõǥǥin säʹmmlai ǩiõllˈlaž vuõiggâdvuõđid da sååʹmǩiõl virtuaal- da ougglestmättʼtõʹšše.</p>
<p>Seminaar jeäʹǩǩespeiʹvvprogramm älgg čiâss 14.15 sååbbar saaǥǥstõõllmõõžžin sääʹmneezzni tuâjast mottjeei õhttsažkååʹddest. Jeäʹǩǩespeiʹvv juätkkai sääʹmnuõri vuõiggâdvuõđi ǩiõttʹtõõlli vuäʹzzin. Sääʹmnuõr Ruõccâst, Taarrâst da Lääʹddjânnmest saaǥǥstâʹlle sääʹmnuõri vuäittmõõžžin juäʹtǩǩed ooudâs ääʹrbvuâlaž jieʹllemvueʹjj, uuʹccbi säämǩiõll- da kulttuurjoouki vueʹjj da sääʹmkulttuur âânnmõõžž gåårdin di säʹmmlai seksuaaluuʹccbõõzzi vuõiggâdvuõđid. Seminaar poott sååbbar saaǥǥstõõllmõʹšše säʹmmlai mediast.</p>
<p>Seminaar äiʹǧǧen kuulât ääʹrbvuâlaž da modeern sääʹm-musiikk da seminaarǩiõččeeʹjin lij vuäittmõš tobdstõõttâd ääʹrbvuâlaž sääʹmǩiõttʼtuâjaid.</p>
<p>Liŋkk seminaar prograʹmme</p>
<p>Lââʹssteâđaid Euroop suåvtõõzzâst</p>
<p xml:lang="fin">Vähemmistöpuitesopimuksen temaattiset kommentaarit</p>
<p xml:lang="fin">Alueellisia ja vähemmistökieliä koskeva sopimus</p>
<p xml:lang="eng">ECRI</p>
<p>Uuʹccbõsraammsuåppmõ</p>
<p>š (Finlex)</p>
<p>Vooudlaž da uuʹccbõsǩiõlid kuõskki Eurooplaž vuâđđǩeʹrjj</p>
<p>(Finlex)</p>
<p>Meeraikõskksaž ooumažvuõiggâdvuõttorgaanneeʹǩǩi raʹvvjõõzz Lääʹddjânnma</p>
<p>(Sääʹmteʹǧǧ)</p>
</body></document>