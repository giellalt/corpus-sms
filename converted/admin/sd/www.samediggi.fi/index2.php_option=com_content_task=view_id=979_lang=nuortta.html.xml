<document xml:lang="sms" id="no_id">
  <header>
    <title>Samediggi - Saamelaiskäräjät - Sää&amp;#697;mtee&amp;#697;&amp;#487;&amp;#487; sååbbar priimi ee&amp;#697;jj 2015 mä&amp;#697;hssemplaan</title>
    <genre code="admin"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="fin"/>
    <wordcount>266</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=979&amp;lang=nuortta.html</origFileName>
    <parallel_text xml:lang="fin" location="index2.php_option=com_content_task=view_id=979_lang=finnish.html"/>
    <parallel_text xml:lang="sme" location="index2.php_option=com_content_task=view_id=979_lang=davvi.html"/>
    <parallel_text xml:lang="smn" location="index2.php_option=com_content_task=view_id=979_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Sääʹmteeʹǧǧ sååbbar priimi eeʹjj 2015 mäʹhssemplaan</p>
    <p>Sääʹmteeʹǧǧ sååbbar noorõõđi eeʹjj mââimõs såbbra 22.12.2014.</p>
    <p>Sääʹmteeʹǧǧ sååbbar priimi eeʹjj 2015 mäʹhssemplaan. Tuõttlaž tuåimmjumuužž puåtti leʹjje 2,738 miljoon euʹrred.  Budjeʹtt lij on nollbudjeʹtt leʹbe kuul liâ seämma jiânnai ko puåtti. Sääʹmteʹǧǧ vaali budjeʹtt lij 250 000 euʹrred.</p>
    <p>Sääʹmteeʹǧǧ tuõttlaž tuåimmjem kuulin 47 % liâ tuâjjlažkåʹddkuul. Politiikklaž tuåimmjumuʹšše da såbbrid lij vaʹrrjum 11 % tuõttlaž tuåimmjem budjeeʹttest. Våurrkuul liâ 21 % mäʹhssemplaanâst. Jeeʹres kuul liâ 21 %, ââʹneeʹl seʹst jm. vaaldšemkuulid. Sääʹmteeʹǧǧ tuõttlaž tuåimmjem teäggtõõzzâst 78 % puätt vuõiggâdvuõttministeriast, 4,8 % mättˈtõs- da kulttuurministeriast, 15 % liâ vuõiggâdvuõttministeria våurrveäʹǩǩvuõđ da tõʹst 2,2 % liâ tuåimmjem puåđ.</p>
    <p>Sääʹmteʹǧǧ juäkk rikkveäʹǩǩvuõđin sääʹmǩiõllsaž sosiaal- da tiõrvâsvuõttkääzzkõõzzi da vuõsspeâmmamkääzzkõõzzi puuʹttumuʹšše di sääʹmǩiõllsaž mättʼtem-materiaalpuuʹtˈtõʹsse da säʹmmlai kulttuurkääzzkõõzzid 2,234 miljoon euʹrred.  Sääʹmteeʹǧǧ pååʹđprojeeʹkti puåtti da kuul liâ 391 000 euʹrred. Sajoozz kääzzkõsjuâkkaž budjeʹtt lij 1,267 miljoon euʹrred.</p>
    <p>Budjeʹtteeʹjj puåttjen da riikkveäʹǩǩvuõttân lij ärvvtõllum obbvuõđâst 6,615 miljoon euʹrred. Sääʹmteeʹǧǧ mäʹhssemplaanâst puåtti liâ 9,36 % jäänab ko eeʹjj 2014 mähssemplaanâst. Puåttji šõddmõš čiõlggan vääžnmõs ääʹššest sääʹmteeʹǧǧ vaalin da tõõi pååđteäggtõõzzin.</p>
    <p>Sääʹmteʹǧǧ piiji kääuʹc väʹlddtäävtõõzz budjeʹttekka 2015. Väʹlddtäävtõssân lij sääʹmteeʹǧǧ vaali riâššmõš. Ouddõsvahssmõõžž kuõskki täävtõõzz ǩiõttˈtâʹlle ILO 169-suåppmõõžž ratifiâsttmõõžž, vuässõõttmõõžž halltõs-saaǥǥstõõllmõõžžid, sääʹmǩiõli jälltemprograamm tiuʹddepiijjmõõžž da tâʹvvjânnmlaž sääʹmsuåppmõõžž priimmʼmõõžž. Sääʹmteeʹǧǧ vaaldšem da jiijjâs tuåimmjen pueʹrmõs täävtõssân piʹjješ sääʹmteeʹǧǧ tuâjjriâššmõõžž oođumuužž da tuâjjlažkåʹddvaaldšem ooudâsviikkmõõžž. Sääʹmteʹǧǧ preemm budjeʹtteeʹjj puõlvvõkprograamm da reäšš säʹmmlai õhttsažkåʹddvuõđ tuärjjeei sääʹmkultturmieʹlddlaž säʹmmlai meersažpeeiʹv prääʹzneǩ 6.2.2015 Aanrest da prääʹzneǩ še striiʹmjet.</p>
    <p>Takaisååbbar priimi lââʹssen privatpuõttlaž sektorpuõttlaž täävtõõzzid da tõõi mäʹhssemplaan jm. ouddõsvahssmõõžž, ǩiõllˈlaž vuõiggâdvuõđi, pååđprojeeʹkti da Sajoozz kääzzkõsjuâkkaz beäʹlnn.</p>
    <p>Sääʹmteeʹǧǧ sååbbar nõõmti sääʹmteeʹǧǧ nuõrisuåvtõõzz vääʹrrvuäzzliʹžžen jeäʹrdõsraukkmõõžž raukkâm Anna-Katariina Feodoroff sâjja Leena Fofonoff.</p>
    <p>Sääʹmteeʹǧǧ såbbar interneʹttvuõlttõõzz ǩiõččji mieʹr leäi 179.</p>
  </body>
</document>
