<document xml:lang="sms" id="no_id"><header><title>Jåårǥlâʹttemkääzzkõõzz - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>256</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/jaarglattem-kaazzkoozz/?lang=nuo</origFileName><parallel_text xml:lang="fin" location="kaannospalvelut.html"/><parallel_text xml:lang="sme" location="jorgalanbalvalusat.html"/><parallel_text xml:lang="smn" location="jurgalempalvalusah.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Jåårǥlâʹttemkääzzkõõzz</p>
<p>Sääʹmteeʹǧǧ ǩiõllkoontâr da jåårǥlâʹttemtåimmjummuš lij ǩidd 10.-31.7.2023 kõskksaž ääiʹj. Mäʹccep tiʹllʼjõõzzid âʹpet 1.8.2023 ääʹljeeʹl. Jõs taarbšeʹped jåårǥlõõzzid tâʹl, ǥu ǩiõllkonttâr jåårǥlâʹttemkääzzkõs lij ǩidd, käunnʼje freelance-jåårǥlõõʹttji õhttvuõđteâđ Sääʹmteeʹǧǧ jåårǥlõʹtti- da tulkkooccâmkääzzkõõzzâst .</p>
<p>Sääʹmǩiõl konttâr ǩiõlljåårǥlõõʹtti veäʹǩǩte taarbšeʹmmen veʹrǧǧniiʹǩǩivuiʹm äʹššummšest taarbšum sääʹmǩiõllsaž äʹššǩiiʹrji jåårǥlâʹttmest.</p>
<p>Sääʹmǩiõl koontâr ij riâšš tuʹlǩǩeemkääzzkõõzzid, leša tuâjjlažkåʹdd vuäitt veäʹǩǩted tuulki kaunnmest. Sääʹmǩiõl tuulkid vuäitt ooccâd Sääʹmteeʹǧǧ tuõʹllʼjam freelancer jåårǥlõʹttji da tuulki liistâst .</p>
<p><em type="italic">Vuäppõõzz jåårǥlâʹttemtuâjai tiʹllʼjem vääras sääʹmǩiõl konttrest. </em></p>
<p>Jåårǥlâʹttemtuâj tiʹllʼjem vääras âlgg rekisterõõttâd/ǩeeʹrjtõõttâd <em type="italic">Lingsom-kääzzkõʹsse </em>. </p>
<list><p type="listitem">Raukkâp tååimted kääzzkõõzz pääiʹǩ vueʹlǧǧemteeʹkst pâi word-teâttõssân. Jåårǥlõõʹtti jiâ tueʹjjed teʹksttǩiõttʼtõõllmõõžžid tiʹllʼjeei peäʹlest.</p>
<p type="listitem">Vääʹld lokku, što Lingsom-riâžldõõǥǥ automattneʹttpååʹšt vueiʹtte mõõnnâd roskkpååšta. Vuäitak cõggâd tän mieʹrǩǩeeʹl Lingsom staani vuõltteeʹjen.</p>
<p type="listitem">Lââʹssteâđaid õudd jåårǥlâʹttemtåimmjummuž koordinâsttmõõžžâst vaʹstteei Tanja Kyrö teʹl. 040 676 6426, neʹttpååʹšt: tanja.kyro@samediggi.fi</p>
<p type="listitem">Jõs Sääʹmteeʹǧǧ jåårǥlâʹttemkoontâr ij vueiʹt väʹldded vuâstta jåårǥlâʹttemtiʹllʼjõõzz, vuäitak kõõččâd freelancer-jåårǥlõõʹttjin <em type="italic">Sääʹmteeʹǧǧ jåårǥlõõʹtti ja tuulki liistâst </em>. </p>
<p type="listitem">Leäk-a snäätnteʹmes sääʹm ǩiõll-lääʹjj šiõttõõzzin leʹbe õõlǥtõõzzin. Tääʹrǩest tääiʹben: https://www.finlex.fi/fi/laki/ajantasa/2003/20031086 leʹbe vääʹld õhttvuõđ Sääʹmteeʹǧǧ sääʹmǩiõl konttra . Sääʹm ǩiõllstaanpiisar vuäʹppast da raʹvvai sääʹm ǩiõll-lääʹjjest.</p>
</list><p><em type="italic">Hââʹdd </em></p>
<p>Sääʹmteeʹǧǧ jåårǥlõõzzi hââʹdd 1.5.2017 ääʹljeeʹl:</p>
<p>Sääʹmǩiõl konttâr ouddam jåårǥlõõzzâst peʹrrjet paʹlǩǩõõzz ǩiõllpaarâst lääʹdd – sääʹmm (tâʹvvsääʹmm, aanarsääʹmm leʹbe nuõrttsääʹmm) leʹbe nuʹbiooʹri 80 euʹrred/seidd da seeidast 2000 mieʹrǩǩed, ij âânn seʹst kõskkmiârkid.</p>
<p>Jõs jåårǥlõttum teʹkstt lij takai vaiggääb, jåårǥlâʹttempaʹlǩǩõõzz vueiʹtet peʹrrjet jäänmõsân 50 % ââʹlummšin, seämmanalla ko ǩirrlâž tuâj jåårǥlâʹttempaʹlǩǩõõzz vueiʹtet ââʹleed jäänmõsân 50 %:in.</p>
<p><em type="italic">Jeeʹres ǩiõlʼlaž kääzzkõõzz </em></p>
<p>Sääʹmǩiõl konttâr ouddam jeeʹres ǩiõlʼlaž kääzzkõõzzin, teeʹkst taaʹrǩstummšest da tuʹlǩǩeemkääzzkõõzzin peʹrrjet 70 euʹrred juõʹǩǩ aʹlǧǧi čiâssâst.</p>
<p><em type="italic">Tuʹlǩǩõs </em></p>
<p>Sääʹmǩiõl koontâr ij riâšš tuʹlǩǩeemkääzzkõõzzid, leša tuâjjlažkåʹdd vuäitt veäʹǩǩted tuulki kaunnmest. Sääʹmǩiõl tuulkid vuäitt ooccâd Sääʹmteeʹǧǧ jåårǥlõʹttji da tuulki liistâst.</p>
</body></document>
