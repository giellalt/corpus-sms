<document xml:lang="sms" id="no_id"><header><title>Jiõnn tuâjjneävvan! – haʹrjjtâttmõš - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>309</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/17/jionn-tuajjneavvan-harjjtattmos/?lang=nuo</origFileName><parallel_text xml:lang="fin" location="aani_tyovalineena_-_valmennus.html"/><parallel_text xml:lang="sme" location="jietna_bargoneavvun_-skuvlejupmi.html"/><parallel_text xml:lang="smn" location="jiena_pargoniavvun_-skovlim.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Jiõnn tuâjjneävvan! – haʹrjjtâttmõš</p>
<p><em type="italic">Jiõnnčuäʹjtõõlli Susa Saukko haʹrjjtâtt jiõn âânnmõõžž peittvuõđid kulttuurkõõskõs Sajoozzâst 8.-10 rõõǥǥâdmannu. </em></p>
<p>Neäʹttel-lopphaʹrjjtâttmõš lij jurddum juõʹǩǩʼkiʹžže ǩeäʹst miõl ǩeäʹst jiõnntuõjju da jiijjâs jiõn âânnmõõžž vueiʹttemvuõđid. Haʹrjjtâttmõš älgg piâtnâc õhttsaž haʹrjjtõõzziin da juätkkai sueʹvet di pâʹsspeeiʹv smavvjoukktuejain. Smavvjooukin juõʹǩǩʼkiʹžže lij vaʹrrjum ohjjuum studioäiʹǧǧ.</p>
<p type="title">Susa lij toobdâs Muumi pääiʹǩ</p>
<p>Jiõnnčuäjtõõlli-mentori Susa Saukko lij tåimmam pâʹjjel kuõʹhtt eeʹǩǩlååi jiõnnčuäjtõõllʼjen di jiõnnčuäjtõõllʼjen di jiõnntuej jååʹđteeʹjen. Son lij ohjjääm puk koumm jeeʹres ǩiõllversio sääʹmǩiõllsain Muumin da vieʹǩǩat ååʹn vuässõõttjid loŋŋned jiijjâs jiõnâânnmõõžž vueiʹttemvuõđin tuejjneävvan.</p>
<p>– Toobd jiijjâd persoonlaž da karismaattlaš nääʹl âʹlmmeed jiijjâd jiõninad! Jiõnn mij vaardâst resonâʹstt ååʹn miõl juâmmjââʹtteeʹl da nuuʹbb beäʹlnn lij ǩeâllʼjeei čiŋlmõõvvâm tuejj. Jiõnnčuäjtõõlli tuejj lij loommi ämmat ceälkk Susa.</p>
<p type="title">Haʹrjjtâttmõš lij ǩeäinn jiõnntuejaid!</p>
<p>Sääʹmteeʹǧǧ škooultõs- da mättmateriaalkoontâr taarbaš jeeʹres âkksaid lookkjid da jiõnnčuäjtõõllʼjid mättmateriaali puuʹtʼtummša. Haʹrjjtâttmõʹšše vuässõõtti vuäiʹtte iʹlmmtõõttâd lookkjin sääʹmǩiõllsaid mättmateriaalprojeeʹktid.</p>
<p type="title">Äiʹǧǧtaull</p>
<p>Piâtnâc čiâss 16-20 õhttsaž haʹrjjtâttmõš kulttuurkõõskõs Sajoozz auditorio Dollast.</p>
<list><p type="listitem">luäʹnes teâvõõttmõš da ǩiõttsueiʹmkar mieʹldd.</p>
</list><p>Sueʹvet da pâʹsspeeiʹv studiovuäʹpstemääiʹj smavvjooukid čiâss 10-14 da čiâss 15-19.</p>
<p>Haʹrjjtâttmõʹšše vääʹldet 15 oummu. Juõʹǩǩʼkaž vuässââtt piâtnâc õhttsaž haʹrjjtâttmõʹšše di õõut smavvjouʹǩǩe neäʹttel-loopp äiʹǧǧen. Smavvjooukid jueʹjjet piâtnâc pääiʹǩ âʹlnn. Haʹrjjtâttmõõžžâst lij taʹrjjeemnalla juukkmõš da uʹcc veäraž. Koronstaanvuõđâst ââʹnet huõl. Haʹrjjtâttmõš lij lääʹddǩiõʹlle.</p>
<p type="title">Iʹlmmtõõttmõõžž liâđǥlânji</p>
<p>Iʹlmmtõõđđ haʹrjjtâttmõʹšše mââimõõzzast 30.9. tän liiŋk pääiʹǩ:</p>
<p>https://link.webropolsurveys.com/S/34A088B721D5D1AC</p>
<p>Pueʹtted tiõrvân!</p>
<p>Haʹrjjtâttmõõžž jäʹrjste Sääʹmteeʹǧǧ škooultõs- da mättmateriaalkoontâr da Sääʹm škooultemkõõskõõzz Arktista pedagogiikka II sääʹm-mättʼtõõzz digisäiʹmmõs projeʹktt (ESF).</p>
<p type="title">Lââʹssteâđ:</p>
<p>Petra Kuuva Mättmateriaalpiisar 040 677 2275 petra.kuuva@samediggi.fi</p>
<p>Marita Aikio Mättmateriaalplaaneei 040 662 9018 marita.aikio@samediggi.fi</p>
<p>Arktista pedagogiikkaa II sääʹm-mättʼtõõzz digisäiʹmmõõzz -haʹŋǩǩõs (ESF) Sääʹm škooultemkõõskõs Unni Länsman 050 502 1357 unni.lansman@sogsakk.fi</p>
<p>Arktista pedagogiikkaa II, sääʹm-mättʼtõõzz digisäiʹmmõs -projeʹktt lij Euroop sosiaalfoond teäggtem projeʹktt, koon koordinâstt Sääʹm škooultemkõõskõs. Kueiʹmmčõõđteeʹjen lij Lappi universiteʹtt. Mieʹldd teäggteeʹjen lie še Sääʹmteʹǧǧ, Jeänõõǥǥ, Aanar, Suäʹđjel da Uccjooǥǥ kååʹdd. Haʹŋǩǩõõzz čõõđtemäiʹǧǧ lij 1.1.2019-31.10.2021. Haʹŋǩǩõõzz täävtõssân lij lââʹzzted täävtõsjoouki silttummuž ođđ teknologiaid da ođđ tåimmamkulttuuʹre di õõuʹdeed säiʹmmõõvvmõõžž äuʹǩǩen ââʹneeʹl digitaalvuõđ. Haʹŋǩǩõõzzâst lââʹssteâđ Sääʹm škooultemkõõskõõzz neʹttseeidain www.sogsakk.fi/arktistapedagogiikkaa2 .</p>
</body></document>
