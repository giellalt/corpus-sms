<document xml:lang="sms" id="no_id"><header><title>Juuʹlevsääʹmǩiõl da ǩiʹlddsääʹmǩiõl ooudeejaid Kåʹllǩiõll -ǩiõllcistt - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>238</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/26/juulevsaamkiol-da-kilddsaamkiol-ooudeejaid-kallkioll-kiollcistt/?lang=nuo</origFileName><parallel_text xml:lang="fin" location="luulajansaamen_ja_kiltinansaamen_edistajille_gollegiella_-kielipalkinto.html"/><parallel_text xml:lang="sme" location="julevsamegiela_ja_gildinsamegiela_ovddideaddjiide_gollegiella_-giellabalkkasupmi.html"/><parallel_text xml:lang="smn" location="juulevsamikiela_ja_kieldasamikiela_ovdedeijeid_kollekiela_-kielapalhasume.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juuʹlevsääʹmǩiõl da ǩiʹlddsääʹmǩiõl ooudeejaid Kåʹllǩiõll -ǩiõllcistt</p>
<p>Karin Tuolja Ruõcc Jokkmookkâst da Jekaterina Mechkina Ruõššjânnam Muurmnest vuäǯǯa tâʹvvjânnamlaž sääʹmǩiõl ǩiõllciist eeʹjjest 2018.</p>
<p>Tiina Sanila-Aikio, Aili Keskitalo, Karin Tuolja, cisttluʹvddkååʹdd vuäzzlaž Solvår Knutsen Turi, Per-Olof Nutti. Snimldõk: Ann Kristin Lindaas / KMD</p>
<p>Gollegiella – Tâʹvvjânnamlaž sääʹm ǩiõllcistt jueʹjjet Karin Tuoljaaʹje Taar, Ruõcc da Lääʹddjânnam sääʹmaaʹššin vaʹstteei ministeeri da sääʹmtiiʹǧǧi saaǥǥtuõʹllʼjeeʹji såbbar õhttvuõđâst Oslost 26.11. da Jekaterina Mechkinaaʹje Muurmnest 29.11. Ǩiõllciist täävtõssân lij mieʹttvaikkted sääʹmǩiõl staanummša, ooudâsviikkmõʹšše da seillmõʹšše Taarâst, Ruõccâst, Lääʹddjânnmest da Ruõššjânnmest.</p>
<p>Karin Tuolja lij tuejjääm tuâj juuʹlevsääʹm pueʹrren Ruõccâst čõõđ ääiʹj vuõrâsooumažpoodd. Son lij toiʹmmjam uʹčteeʹlen, ǩiõllʼjåårǥlõttjen, mättmateriaal ooudâsviikkjen da ǩiõlltaʹrǩǩeeʹjen. Tuolja lij tääʹrǩes ooumaž juuʹlevsääʹm ǩiõllõhttsažkååʹddest, da suʹst lij leämmaž kõskksaž miârktõs Taar da Ruõcc kõskksâst ǩiõllõhttsažkååʹddest, jeäʹrben sääʹnnreeʹǧǧesvuõđ da termmõõzz ooudâsviikkmõõžžâst da Biblija jåårǥlâttmõõžžâst.</p>
<p>Jekaterina Mechkina vuäǯǯ Gollegiella- ǩiõllciist kuʹǩesäiggsaž tuâjast ǩiʹlddsääʹm statuuzz staaneem diõtt Ruõššjânnmest. Son lij vuässõõttâm sääʹnnreeʹǧǧesvuõđ ooudâsviikkmõʹšše da ǩiʹlddsääʹm sääʹnnǩeeʹrj raajjmõʹšše. Mechkina lij ǩeerjtam da jåårǥlâttam ǩiiʹrjid di viikkâm ooudâs mättmateriaal. Suu tuejjõõzzi mieʹldd määŋgas liâ tobdstõõttâm Muurman vuuʹd ǩiʹlddsäʹmmlai jeällma da kulttuuʹre.</p>
<p>Ǩiõllcistt uuʹdet õõutoummid leʹbe õhttsažkooʹddid, kook liâ teäʹnʼjam toiʹmmjeeʹl miârkteeinalla sääʹmǩiõl ooudâsviikkmõõžž õõudâst. Cistt jueʹjjet ååʹn kääucad vuâra. Puõʹđi vuâra cistt jueʹjjet eeʹjj 2020 Lääʹddjânnam toiʹmmjeen koolm jânnam sääʹmaaʹšši õhttsažtuâj saaǥǥtuõʹllʼjeeʹjen.</p>
<p>Cisttluʹvddkådda kuʹlle Neeta Jääskö Lääʹddjânnmest, David Kroik Ruõccâst, Nina Afanasieva Ruõššjânnmest, Solvår Knutsen Turi da Jane Juuso Taarâst.</p>
<p><em type="italic">Lââʹssteâđ: </em></p>
<p>Saǥstõõlli naačaʹlniǩ Johanna Hautakorpi, vuõiggâdvuõttministeria, teʹl. 02951 50018, risttnõmm.sokknõmm@om.fi</p>
<p>Cisttluʹvddkååʹdd vuäzzlaž Neeta Jääskö Lääʹddjânnam sääʹmteeʹǧǧest, teʼl. 0405969230, risttnõmm@neetainari.fi</p>
<p>https://oikeusministerio.fi/</p>
</body></document>
