<document xml:lang="sms" id="no_id"><header><title>Karttsääʹnnǩeʹrjj Mattu saa’nid iʹlmštõõvvâm digiǩʹerjjen - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>128</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/24/karttsaa%CA%B9nn%C7%A9e%CA%B9rjj-mattu-saanid-i%CA%B9lmstoovvam-digi%C7%A9%CA%B9erjjen/?lang=nuo</origFileName><parallel_text xml:lang="fin" location="kuvasanakirja_mattu_saa_nid_julkaistu_digikirjana.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Karttsääʹnnǩeʹrjj Mattu saaʼnid iʹlmštõõvvâm digiǩʹerjjen</p>
<p>Peäggtum karttsääʹnnǩeʹrjj Mattu saaʼnid lij iʹlmštõõvvâm digiversio. Vuäitt kuvddled saaʹnid kliʹkkjeeʹl saaʹnid leʹbe kaartid, da harʹjjtõõllâd jiõnnummuž. Mattu saaʹnid – ǩeeʹrjest lie nuʹtt 500 tääuʹjmõš sääʹmǩiõllsaž sääʹnned teeʹmmkruuggi mieʹldd, mâʹte jieʹlli-, piâr- da porrmõš-sään.</p>
<p>Digiǩeeʹrj lij tuejjääm Uccjooǥǥ kååʹdd da Sääʹmteeʹǧǧ õhttsaž sääʹmǩiõli ougglõsõhttvuõđid äuʹǩǩeei mättʼtõõzz piʹlotthaʹŋkkõs , kååʹtt taʹrjjad aanar-, nuõrtt- leʹbe tâʹvvsääʹm mättʼtõõzz ougglõsõhttvuõđi äuʹǩǩeeʹl. Mättʼtõõzz lââʹssen haʹŋkkõs tuärjjad sääʹmǩiõllsaž digitaalʼlaž mättmateriaali puuʹtʼtõõzz.</p>
<p>Sääʹmǩiõllsaž ǩeeʹrj vuâđđan lij leämmaž Matti Morottaja aanarsääʹmǩiõllsaž ǩeʹrjj <em type="italic">Oopâ saanijd </em>. Sääʹmǩiõllsaž jåårǥlâttmõõžž lij tueʹjjääm Katri Fofonoff, kaartid lij pirstam Sirpa Mänty. </p>
<p>Digisääʹnnǩeeʹrj jiõntõõzzâst lij vaʹsttääm Janne Lappalainen, editâsttmõõžžâst Janne Lappalainen, Nicholas Francett da Mikkal Morottaja. Merja Fofonoff lij lookkjen. Digisääʹnnǩeeʹrj teeknlaž tuâjast lie vaʹsttääm Esther Berelowitsch da Unni Länsman.</p>
<p>Ǩiõčč da kuvddâl ǩeeʹrj liiŋkâst: Mattu saaʼnid</p>
</body></document>
