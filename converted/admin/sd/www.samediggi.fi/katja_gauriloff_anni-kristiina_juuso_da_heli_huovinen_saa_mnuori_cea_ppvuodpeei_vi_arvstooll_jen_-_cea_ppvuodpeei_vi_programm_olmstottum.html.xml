<document xml:lang="sms" id="no_id"><header><title>Katja Gauriloff, Anni-Kristiina Juuso da Heli Huovinen Sääʹmnuõri čeäʹppvuõđpeeiʹvi ärvstõõllʼjen – čeäʹppvuõđpeeiʹvi programm õlmstõttum - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>264</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/02/katja-gauriloff-anni-kristiina-juuso-da-heli-huovinen-saa%CA%B9mnuori-cea%CA%B9ppvuodpeei%CA%B9vi-arvstooll%CA%BCjen-cea%CA%B9ppvuodpeei%CA%B9vi-programm-olmstottum/?lang=nuo</origFileName><parallel_text xml:lang="fin" location="katja_gauriloff_anni-kristiina_juuso_ja_heli_huovinen_taidetapahtuman_tuomareiksi_-_tapahtuman_ohjelma_julkaistiin.html"/><parallel_text xml:lang="sme" location="katja_gauriloff_anneristen_juuso_ja_heli_huovinen_daiddadahpahusa_duopmarin_-_dahpahusa_programma_almmustuvvon.html"/><parallel_text xml:lang="smn" location="katja_gauriloff_anni-kristiina_juuso_ja_heli_huovinen_taaidatabahtus_tuamarin_-_tabahtus_ohjelm_almostui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Katja Gauriloff, Anni-Kristiina Juuso da Heli Huovinen Sääʹmnuõri čeäʹppvuõđpeeiʹvi ärvstõõllʼjen – čeäʹppvuõđpeeiʹvi programm õlmstõttum</p>
<p><em type="italic">Jieʹllikarttoʹhjjeei </em><em type="italic">Katja Gauriloff </em><em type="italic">, fiʹlmmtäʹsnn/čuäjtõõlli Anni Kristiina Juuso da čuäjtõõlli/sääʹmǩiõllsaž päärnai TV-prograamm Unna Junná puuʹtʼteei Heli Huovinen lie 10.-11.4. Aanar Sajoozzâst jäʹrjstum Sääʹmnuõri čeäʹppvuõđpeeiʹvi ärvstõõllʼjen. Riâšši rämmše snäätnas jieʹllikartt- da tv-taaʹsni mieʹldd puättmõõžžâst. – Jiiʹjjes kulttuur eeʹttǩeei snäätnas oummui lij fijnnâs vueiʹnned jiiʹjjes šõddmõõžžâst. Vuäitt pâi juʹrdded måkam toobd lij čuäʹjted jiiʹjjes teaʹtter maaiʹlmest ciʹsttjum artiisti ooudâst, mušttâl Sääʹmteeʹǧǧ saaǥǥjååʹđteei Tiina Sanila-Aikio. </em></p>
<p>Sääʹmnuõri čeäʹppvuõđpeeiʹvi ääʹveemprääʹzniǩ älgg Sajoozz jõnn auditoriost seäradjeäʹǩǩää 10.4. čiâss 18 ääʹljeeʹl. Ääʹveemprääʹznǩest kuulât musikkčuäjtõõzzid puk koumm Lääʹddjânnam sääʹmǩiõlin. Nuõrttsääʹmǩiõllsaž musiikk čuäʹjat <em type="italic">Anna Lumikivi </em>čuõjldõʹttjen <em type="italic">Katri Kittilä. </em><em type="italic">Amoc </em>da <em type="italic">Ailu Valle </em>räʹppje aanrõš- da tâʹvvsääʹmǩiõʹlle. <em type="italic">Sámi musihkkaakademiija </em>repertoaarâst lij äʹrbbvuõđlaž da ođđ sääʹm-musiikk. </p>
<p>Čeäʹppvuõđpeeiʹvid ävvai Sääʹmteeʹǧǧ saaǥǥjååʹđteei <em type="italic">Tiina-Sanila Aikio </em>. </p>
<p>Sääʹmnuõri čeäʹppvuõđpeeiʹvi väʹlddpeeiʹv, nelljdpeeiʹv 11.4. vueiʹnet 12 sääʹmnuõri teaʹtterčuäjtõõzz. Lââʹssen Sajoozzâst vuäitt jieʹlled määŋgnallšem tuâjjpaaʹjin, tobdstõõttâd sääʹmǩiõllsaž päärnai- da nuõriǩeerjlažvuõđin leʹbe håʹt-i leäʹmnned sääʹmǩiõli fooʹntid jiiʹjjes teʹlfooʹne da tabletta leʹbe sniimmâd čeäʹppvuõđpeeiʹvi jiõččie-seeiʹn ooudâst.</p>
<p>Čeäʹppvuõđpeeiʹvid vueʹrddet miâlggâd 500 vuässõõđi Heʹlssen da Uʹccjooǥǥ kõõskâst. Teaʹtterčuäjtõõzzin lie mieʹldd pâʹjjel 100 nuõr. Čeäʹppvuõđpeeiʹvi ǩiõʹllen lie sääʹmǩiõl.</p>
<p><em type="italic">Nelljdpeeiʹv 11.4. programm: </em></p>
<p>Prograʹmme vueiʹtte pueʹtted muttsid!</p>
<p>Čeäʹppvuõđpeeiʹvid jååʹđtet nuʹtt mâʹte ouddâl koumm ǩiõlin: nuõrttsääʹm-, aanrõš- da tâʹvvsääʹmǩiõlin. Čeäʹppvuõđpeeiʹvid jååʹđat nuõrttsäämas <em type="italic">Teemu Titola </em>, aanrõšǩiõʹlle <em type="italic">Satu Aikio </em>da tâʹvvsääʹmǩiõʹlle <em type="italic">Aslak Uula Länsman. </em></p>
<p>Tuâjjpaaʹji lââʹssen čeäʹppvuõđpeeiʹvin vuäitt vueiʹnnlõõttâd sääʹmǩiõllsaž päärnai- da nuõriǩeerjlažvuõđ čõõđteeivuiʹm. Čeäʹppvuõđpeeiʹvid lie pueʹttmen <em type="italic">Dávvi Girji , Nuõrttsääʹmkulttuurfondd , Anarâškielâ servi </em>da <em type="italic">Kieletär . </em>Lââʹssen <em type="italic">Sámi giella- ja kulturguovddáš </em>Karasjooǥǥâst puätt jueʹǩǩed <em type="italic">Gába </em>– gaʹzeâʹt. </p>
<p><em type="italic">Lââʹssteâđ: </em></p>
<p>Anna Lumikivi 010 839 3174, 040 684 1957 anna.lumikivi@samediggi.fi Facebook: @saamelaisnuortentaidetapahtuma Instagram: @samenuoraid_daiddadahpahus Čeäʹppvuõđpeeiʹvi hashtag: #sndd2019 / #sntt2019</p>
</body></document>
