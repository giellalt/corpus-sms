<document xml:lang="sms" id="no_id"><header><title>Katja Gauriloff, Sáárá Seipiharju da Sunna Nousuniemi čeäʹppvuõđpeeiʹv suʹvddjen – šõddmõõžž programm õlmstõttum - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>203</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/05/14/katja-gauriloff-saara-seipiharju-da-sunna-nousuniemi-ceappvuodpeeiv-suvddjen-soddmoozz-programm-olmstottum/?lang=nuo</origFileName><parallel_text xml:lang="fin" location="katja_gauriloff_saara_seipiharju_ja_sunna_nousuniemi_taidetapahtuman_tuomareiksi_-_tapahtuman_ohjelma_julkaistu.html"/><parallel_text xml:lang="sme" location="katja_gauriloff_saara_seipiharju_ja_sunna_nousuniemi_daiddadahpahusa_duopmarin_-_dahpahusa_programma_almmustahtton.html"/><parallel_text xml:lang="smn" location="katja_gauriloff_saara_seipiharju_ja_sunna_nousuniemi_taaidatabahtus_tuamarin_-_tabahtus_ohjelm_almostittum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Katja Gauriloff, Sáárá Seipiharju da Sunna Nousuniemi čeäʹppvuõđpeeiʹv suʹvddjen – šõddmõõžž programm õlmstõttum</p>
<p>Jieʹllikarttohjjeei Katja Gauriloff, freelancer-tååimteei Sáárá Seipiharju da fiʹlmmraajji Sunna Nousuniemi tåimma pueʹtti mââibaarǥ 18.5.2021 riâššâmnalla åårrai Sääʹmnuõri čeäʹppvuõđpeeiʹv suʹvddjen.</p>
<p>Sääʹmnuõri čeäʹppvuõđpeeiʹv jäʹrjstet ougglõsõhttvuõđin čiâss 10 ääʹljeeʹl. Šõddmõõžž ääʹvad <em type="italic">Erke Eriksen musikkčuäjtõõzzin </em>. Šõddmõõžžâst čuäjtââtt <em type="italic">Ravggon, kååʹtt čuäʹjat ođđ musiikkâs </em>da še Talent Lääʹddest vuõinnum <em type="italic">räʹppneǩ Mihkku Laiti kuõʹssai vuõlttõõzzâst </em>! Vuäitak tobddõõttâd prograʹmme tääʹrǩben vueʹllʼlest. </p>
<p>Ravggon-bäʹndd lij raajjâm ođđ bliin õõutveäkka puuʹtʼteei Duomis Heandaratin. Bliin lij ǩiõrǥtummuž vuâlla. Bääʹnd vuäzzla lie seämma ǥo ouddâl, leâša musikk lij mottjam akustiikklab folk-popâst siõmmna kueʹrmsõʹbben da joba ǩiččlõddi puuʹtte. Suõmmõõzz lie vuäǯǯam inspiraatio suâlnas mooštin, persoonlaž põrggmõõžžin da toʹlǩǩummšin di põõlâst, što mâiʹd ǩeävv luõttu, ǥo ni mii ij leäkku teänab dovoʹlna. Tän vuâra Ravggon soiʹttai uuʹccab jooukin da čuäʹjat še ođđ käpplõõǥǥid, koid jeäʹla ouddlest čuäʹjtum</p>
<p>Sääʹmnuõri čeäʹppvuõđpeivva vueʹrdet pâʹjjel 300 päärna da nuõr pirr jânnam da šõddmõõžžâst vueiʹnet 38 video. Lââʹssen čeäʹppvuõđpeivva vueʹrdet seuʹrrjeeʹjid õõlmâs Youtube-striiʹme, mõõn liiŋk jueʹjjet čeäʹppvuõđpeeiʹv sosiaalʼlaž mediast.</p>
<p>Šõddmõõžž jååʹđtet koolmin sääʹmǩiõlin. Šõddmõõžž jååʹđte nuõrttsäämas <em type="italic">Anna Lumikivi, </em>aanrõšǩiõʹlle <em type="italic">Satu Aikio </em>da tâʹvvsäämas <em type="italic">Teija Kaartokallio. </em></p>
<p><em type="italic">Programm mââibaarǥ 18.5. </em></p>
<p>Prograʹmme vuäiʹtte võl šõddâd muttâz. Vueiʹnnep sõrgg!</p>
<p><em type="italic">Lââʼssteâđ: </em>Anni-Sofia Niittyvuopio anni-sofia.niittyvuopio(at)samediggi.fi +358 40 620 1917 / +358 10 839 3132 </p>
</body></document>
