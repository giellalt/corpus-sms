<document xml:lang="sms" id="no_id"><header><title>Ǩiõllpieʹsstuåimmjummuž oʹhjjeemjoukk noorõõđi da riâššõõđi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>147</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/04/27/kiollpiesstuaimmjummuz-ohjjeemjoukk-nooroodi-da-riassoodi/?lang=nuo</origFileName><parallel_text xml:lang="fin" location="kielipesatoiminnan_ohjausryhma_kokoontui_jarjestaytyakseen.html"/><parallel_text xml:lang="sme" location="giellabeassedoaimma_stivrenjoavkku_coahkkanii_ja_ortniiduvai.html"/><parallel_text xml:lang="smn" location="kielapiervaltooima_stivrimjuavhu_cokkanij_ja_ornijdij.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ǩiõllpieʹsstuåimmjummuž oʹhjjeemjoukk noorõõđi da riâššõõđi</p>
<p>Sääʹmteʹǧǧ kååččai sääʹm kulttuur- da ǩiõllpieʹsstuåimmjummuž jäʹrjsteei kooʹddid da õhttõõzzid 26.4. vuõssmõs ǩiõllpieʹsstuåimmjummuž oʹhjjeemjoouk såbbra. Oʹhjjeemjoukk lij såbbreʹstes riâššõõttâm da mainstõõllâm ǩiõllpieʹsstuåimmjummuž vaʹǯǯtõõzzi, oʹnnstummši di ääiʹjpoddsaž oouʹdeemtaarbi pirr. Oʹhjjeemjoouk saaǥǥtuõʹllʼjeeʹjen tuåimm Sääʹmteeʹǧǧ saaǥǥjååʹđteei <em type="italic">Neeta Jääskö </em>. Oʹhjjeemjoukk vaʹlljii kõskkvuõđstes väärrsaaǥǥjååʹđteeʹjen <em type="italic">Rauni Äärelä-Vihriälä </em>. </p>
<p>– Såbbrest čõnnõõđim õhttsaž täävtõʹsse oouʹdeed sääʹm kulttuur- da ǩiõllpieʹsstuåimmjummuž da raajjâd sääʹmpäärnai ǩiõlljeälltummša šiõǥǥ da nâânn pirrõõzz, ceälkk oʹhjjeemjoouk saaǥǥtuõʹllʼjeei <em type="italic">Neeta Jääskö </em>. </p>
<p>Sääʹmteʹǧǧ tuʹmmji rosttovmannu 2017 såbbrest oʹhjjeemjoouk alttummšest, da sääʹm kulttuur- da ǩiõllpieʹsstuåimmjummuž jäʹrjsteei kååʹdd da õhttõõzz lie nõõmtam jiijjâz eeʹttǩeeʹjid oʹhjjeemjouʹǩǩe. Oʹhjjeemjoouk tuåimmpââʹjj lij nellj eeʹjj, da tõt tuejjad tuâj sääʹm kulttuur- da ǩiõllpieʹsstuåimmjummuž kuʹǩesäiggsaž oouʹdummuž ouʹdde Sääʹmteeʹǧǧ ǩiõllsuåvtõõzz vuäʹppstõsuʹvddi orgaanân. Oʹhjjeemjooukâst lie mieʹldd <em type="italic">Sääʹmteeʹǧǧ lââʹssen Uccjooǥǥ kåʹdd, Aanar kåʹdd da Anarâškielâ servi, Jeänõõǥǥ kåʹdd, Suäʹđjel kåʹdd, Oulu gåårad, Ruäʹvnjaarǥ gåårad da City-Sámit ry </em>. </p>
<p><em type="italic">Lââʹssteâđ: </em></p>
<p>Mä. ǩiõllpieʹssoʹhjjeei Annika Pasanen, teʹl. 010 839 3119, annika.pasanen(at)samediggi.fi</p>
</body></document>
