<document xml:lang="sms" id="no_id"><header><title>Kõõjjõs sosiaal- da tiõrvâsvuõttsueʹrj ämmatniiʹǩǩi sääʹmǩiõlid da kulttuuʹre õhttneei siltteemtaarbin – vaʹstteemäiʹǧǧ 22.9.2020 räjja. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>136</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/09/03/koojjos-sosiaal-da-tiorvasvuottsuerj-ammatniikki-saamkiolid-da-kulttuure-ohttneei-siltteemtaarbin-vastteemaigg-22-9-2020-rajja/?lang=nuo</origFileName><parallel_text xml:lang="fin" location="saamen_kielten_ja_kulttuurin_osaamisesta_pulaa_sote-alalla_-_kyselylla_selvitetaan_taydennyskoulutuksen_tarvetta.html"/><parallel_text xml:lang="sme" location="sode-suorggis_vatni_samegielaid_ja_kultuvrra_mahtuin_-_gazademiin_cielggadit_darbbu_dievasmahttinskuvlejupmai.html"/><parallel_text xml:lang="smn" location="koijadallam_sosiaal-_ja_tiervasvuodasyergi_aammatulmui_samikielan_ja_-kulttuuran_lohtaseijee_mattimtaarbuin_-_vastidemaigi_22_9_2020_rai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kõõjjõs sosiaal- da tiõrvâsvuõttsueʹrj ämmatniiʹǩǩi sääʹmǩiõlid da kulttuuʹre õhttneei siltteemtaarbin – vaʹstteemäiʹǧǧ 22.9.2020 räjja.</p>
<p>Tâʹvv-Lääʹddjânnam sosiaalsueʹrj siltteemkõõskõõzz (Poske) sääʹmjuâǥǥas seʹlvvat sääʹmǩiõllsaž sosiaal- da tiõrvâsvuõttsueʹrj ämmatniiʹǩǩi silttummuž kõõjjõõzzin. Kõõjjõõzz mieʹrren lij seeʹlvted sosiaal- da tiõrvâsvuõttsueʹrj ämmatniiʹǩǩi sääʹmǩiõlid da sääʹm kulttuuʹre õhttneei siltteemtaarbid mottjeei reâuggjieʹllmest da viikkâd čõõđ tõi vuâđald ämmtallaš tiuddeemškooultõõzz.</p>
<p>Kõõjjõs lij vueʹssen Lappi universiteeʹtt, Lappi ämmatõllškooul da Poske čõõđ viikkâm Määŋgsuârǥlaž da -tiõđlaž silttummuž sosiaal- da tiõrvâsvuõtthuâl ämmatniiʹǩǩid (MoniSOTe)-haʹŋǩǩõõzzâst (ESR-teäggtõs). Tõn mieʹrren lij vuäǯǯad teâđ Lappist toiʹmmjeei sosiaal- da tiõrvâsvuõtthuâl ämmatniiʹǩǩi määŋgsuârǥlaž siltteemtaarbin. Reâuggjieʹllem ääiʹjpoddsaž siltteemtaarbid põõrǥât vaʹstteed määŋgsuârǥlaž da –tiõđlaž soti-sueʹrj ämmtallaš tiuddeemškooultõõzz veäkka. Tõn mieʹldd põõrǥât pueʹreed sääʹmǩiõlid da kulttuuʹre kuulli silttummuž sosiaal- da tiõrvâsvuõtthuâlast.</p>
<p>Kõõjjõʹsse vuäitt vaʹstteet sääʹmǩiõlivuiʹm da lääddas tän liiŋkâst https://link.webropolsurveys.com/S/7D42DA9A2AC28BD4 . Vaʹstteemäiʹǧǧ lij 22.9.2020 räjja.</p>
<p type="title">Lââʹssteâđ</p>
<p>Lydia Heikkilä plaaneei Tâʹvv-Lääʹddjânnam sosiaalsueʹrj siltteemkõõskõs, Sääʹmjuâǥǥas Sääʹmteʹǧǧ lydia.heikkila(at)samediggi.fi teʹl. 040 592 5531</p>
</body></document>
