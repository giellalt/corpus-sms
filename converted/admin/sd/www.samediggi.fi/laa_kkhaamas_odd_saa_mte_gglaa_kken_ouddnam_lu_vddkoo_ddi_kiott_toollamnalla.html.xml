<document xml:lang="sms" id="no_id"><header><title>Lääʹǩǩhäämas ođđ sääʹmteʹǧǧlääʹǩǩen ouddnam luʹvddkooʹddi ǩiõttʼtõõllâmnalla - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>153</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/07/laakkhaamas-odd-saamtegglaakken-ouddnam-luvddkooddi-kiotttoollamnalla/?lang=nuo</origFileName><parallel_text xml:lang="fin" location="lakiluonnos_uudeksi_saamelaiskarajalaiksi_edennyt_lautakuntien_kasittelyyn.html"/><parallel_text xml:lang="sme" location="lahkahamus_odda_samediggelahkan_ovdanan_lavdegottiid_giedahallamii.html"/><parallel_text xml:lang="smn" location="lahaiavtuttas_udda_samitiggelaahan_lii_ovdanam_lavdikuudij_kietadalman.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Lääʹǩǩhäämas ođđ sääʹmteʹǧǧlääʹǩǩen ouddnam luʹvddkooʹddi ǩiõttʼtõõllâmnalla</p>
<p><em type="italic">Lääʹǩǩhäämas ođđ sääʹmteʹǧǧlääʹǩǩen lij ååʹn Sääʹmteeʹǧǧ luʹvddkooʹddi ǩiõttʼtõõllâmnalla. Ceäʹlǩǩemäiʹǧǧ puuđi sueiʹnnmannu looppâst da noori nuʹtt 50 ceâlklmed veʹrǧǧniiʹǩǩin, õutstõõzzin di oʹdinakai oummin. Sääʹmteeʹǧǧ sååbbar ǩiõttʼtââll lääʹǩǩhämmaz såbbreʹstes čõhččmannu 14. peeiʹv. </em></p>
<p>Lääʹǩǩhäämas ođđ sääʹmteʹǧǧlääʹǩǩen šõõddi ceäʹlǩǩemnalla ǩieʹssmannust da mieʹrräiʹǧǧ ceâlklmid leäi sueiʹnnmannu 27. peeiʹv. Mieʹrräigga mõõneeʹst ceâlkalm puõʹtte nuʹtt 50 jeeʹres tuåimmjest.</p>
<p>– Leäm toođvaž uvddum ceâlklmi jõnn mieʹrre, da späʹssbõõžžam pukid ceâlkalm ouddam vueʹsspieʹlid. Lij samai miõlǩieʹssi piâssâd vueiʹnned obbvuõđ ceâlkalm-määcctõõzzâst. Sääʹmteeʹǧǧ siiskâž ǩiõttʼtõõllmõš älgg luʹvddkooʹddin da ouddan alggčõõuč ääiʹj Sääʹmteeʹǧǧ tiuddsåbbra”, särnn õiʹdde tuõjju eeʹǩǩluäʹmest mäccam Sääʹmteeʹǧǧ saaǥǥjååʹđteei Tiina Sanila-Aikio.</p>
<p>Väʹlddvueʹss sääʹmteʹǧǧlääʹǩǩhämmsest uvddum ceâlklmin lij lookkâmnalla lausuntopalvelu-neʹttseeidain . Lââʹssen vueʹss ceâlklmin lij õlmstõttum vuõiggâdvuõttministeria seeidain .</p>
<p><em type="italic">Lääʹǩǩhämmaz ǩiõttʼtõõllmõõžž ouddnem Sääʹmteeʹǧǧest: </em></p>
<list><p type="listitem">Luʹvddkååʹdd ouʹdde ceâlklmeez halltõʹsse 16.8. mõõneeʹst</p>
<p type="listitem">Halltõs ǩiõttʼtââll lääʹǩǩhämmaz såbbriʹnes 17.8. da 31.8.</p>
<p type="listitem">Sääʹmteʹǧǧlääʹjj 9 paragraaff meâldlaž saǥstõõllmõš vuõiggâdvuõttministeriain 20.8.</p>
<p type="listitem">Sääʹmteeʹǧǧ sååbbar ǩiõttʼtââll lääʹǩǩhämmaz såbbreʹstes 14.9.</p>
</list><p><em type="italic">Lââʹssteâđ: </em></p>
<p>Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</p>
</body></document>
