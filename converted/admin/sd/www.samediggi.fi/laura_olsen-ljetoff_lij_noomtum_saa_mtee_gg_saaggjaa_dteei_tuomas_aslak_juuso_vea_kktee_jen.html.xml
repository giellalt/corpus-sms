<document xml:lang="sms" id="no_id"><header><title>Laura Olsén-Ljetoff lij nõõmtum Sääʹmteeʹǧǧ saaǥǥjååʹđteei Tuomas Aslak Juuso veäʹǩǩteeʹjen - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>143</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/08/11/laura-olsen-ljetoff-lij-noomtum-saamteegg-saaggjaadteei-tuomas-aslak-juuso-veakkteejen/?lang=nuo</origFileName><parallel_text xml:lang="fin" location="laura_olsen-ljetoff_nimitetty_saamelaiskarajien_puheenjohtajan_tuomas_aslak_juuson_avustajaksi.html"/><parallel_text xml:lang="sme" location="laura_olsen-ljetoff_lea_nammaduvvon_samedikki_sagadoalli_tuomas_aslak_juuso_veahkkin.html"/><parallel_text xml:lang="smn" location="laura_olsen-ljetoff_lii_nomattum_samitige_saavajodetteijee_tuomas_aslak_juuso_isedeijen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Laura Olsén-Ljetoff lij nõõmtum Sääʹmteeʹǧǧ saaǥǥjååʹđteei Tuomas Aslak Juuso veäʹǩǩteeʹjen</p>
<p>Snimldõk: Johanna Alatorvinen/ Sääʹmteʹǧǧ</p>
<p>Laura Olsén-Ljetoff lij nõõmtum saaǥǥjååʹđteei veäʹǩǩteeʹjen 10.8.2020 ääʹljeeʹl mâŋŋa ko Rosa-Máren Magga serddji ođđ tuõjju påʹrǧǧmannu 2020 aalǥâst. Olsén-Ljetoff toiʹmmai tuâjast vaalpââʹj 2020-2023 ääiʹj da reâugg Aanrest Sajoozzâst.</p>
<p>Veäʹǩǩteei tuâjaid kooll vieʹǩǩted saaǥǥjååʹđteei suʹnne kuulli tuâjain. Veäʹǩǩteei valmštââll da čuäjtââll taarb mieʹldd halltõõzz, teeʹǧǧ da luʹvddkooʹddi såbbrin toiʹmmsuârggses kuulli aaʹššid di peejj toiʹmme tõi tuʹmmstõõǥǥid. Vaaldâšmjååʹđteei nõõmti Olsén-Ljetoff toiʹmmpââjas saaǥǥjååʹđteei veäʹǩǩteeʹjen saaǥǥjååʹđteei eʹtǩǩõõzz mieʹldd Sääʹmteeʹǧǧ tuâjjriâššmõõžž pääiʹǩ 7 b § meâldlânji.</p>
<p>Olsén-Ljetoff lij reâuggam Sääʹmteeʹǧǧest ääiʹjben kuõiʹt vuâra, vuõššân eeʹjj 2016 nuõrisuåvtõõzz Oahppoofelaš -haʹŋǩǩõõzzâst di eeʹjj 2019 meeraikõskksaž aaʹšši piisar veʹrǧǧsâjjsiʹžžen. Ouʹddel alttummšes saaǥǥjååʹđteei veäʹǩǩteei tuâjast son reâuǥai Sääʹmkulttuurfoondâst nuõrttsääʹm kueʹllšeeʹllma kuulli äʹrbbteâđ ǩiõttʼtõõlli haʹŋǩǩõõzzâst. Son lij ääiʹjben reâuggam veâl jm. Lappi universiteeʹtt aarktlaž kõõskõõzzâst tuʹtǩǩeeʹjen jeeʹresnallšem säʹmmlai vuõiggâdvuõđid da õhttsažkåʹddsâjja kuulli tuʹtǩǩeemhaʹŋǩǩõõzzivuiʹm.</p>
<p><em type="italic">Õhttvuõđteâđ: </em></p>
<p>laura.olsen-ljetoff(at)samediggi.fi</p>
<p>teʹl. 040 617 5113</p>
</body></document>
