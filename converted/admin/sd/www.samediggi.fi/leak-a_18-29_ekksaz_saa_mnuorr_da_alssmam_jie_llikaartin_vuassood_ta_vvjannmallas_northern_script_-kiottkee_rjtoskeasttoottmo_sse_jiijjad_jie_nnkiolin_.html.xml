<document xml:lang="sms" id="no_id"><header><title>Leäk-a 18–29 ekksaž sääʹmnuõrr da älšsmam jieʹllikaartin? Vuässõõđ tâʹvvjânnmallaš Northern Script -ǩiõttǩeeʹrjtõsǩeâšttõõttmõʹšše jiijjad jieʹnnǩiõlin! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>135</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/13/leak-a-18-29-ekksaz-saamnuorr-da-alssmam-jiellikaartin-vuassood-tavvjannmallas-northern-script-kiottkeerjtoskeasttoottmosse-jiijjad-jienn/?lang=nuo</origFileName><parallel_text xml:lang="fin" location="oletko_18-29-vuotias_saamelaisnuori_ja_kiinnostunut_elokuvista_osallistu_pohjoismaiseen_northern_script_-kasikirjoituskilpailuun_omalla_aidinkielellasi_.html"/><parallel_text xml:lang="smn" location="lah-uv_tun_18-29-ihasas_saminuora_ja_kiasutteh-uv_elleekoveh_tuu_uasalist_tave-eennamlii_northern_script_-kietacaalakiiston_jieijad_eenikielan_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Leäk-a 18–29 ekksaž sääʹmnuõrr da älšsmam jieʹllikaartin? Vuässõõđ tâʹvvjânnmallaš Northern Script -ǩiõttǩeeʹrjtõsǩeâšttõõttmõʹšše jiijjad jieʹnnǩiõlin!</p>
<p>Northern Script -ǩeâsttõõttmõõžž teeʹmmen lij TEMPTATION. Vuäitak ââʹnned teeʹm bukvaaliʹžžen, symbooliʹžžen leʹbe toobdǩiõččâmvueʹjjest. Teeʹmm vuäitt õhttned še õhttsažkååddlaž jäällmõõžžid. Ǩiõttǩeeʹrjtõs vuäitt vuâđđõõvvâd jiijjad jieʹllemǩiõččlâsttmõʹšše leʹbe tõt vuäitt leeʹd tåʹlǩ miõlljurddjad raajjâm. Genreeja jeäʹla rääʹjtõõzz.</p>
<p>Ǩiõttǩeeʹrjtõõzz jäänmõskokkadvuõtt lij 10 seeid fonttân (Courier, šorradvuõtt 12). Vuäitak ââʹnned ǩiõttǩeeʹrjtõsprograammid, kook tevva teeʹkst vuõiʹǧǧest ǩiõttǩeeʹrjtõsmaʹlle. Ouddmiârkkân jieʹllikaart ǩiõttǩeeʹrjtõõzzin käunnai addrõõzzâst: imsdb.com .</p>
<p>Cisttân lij piâssmõš neäʹttel piʹštti tâʹvvjânnmallaš ǩiõttǩeeʹrjtõsleirra Ouluuʹje 14.-20.11.2022, da tõt âânn seʹst ǩiõttǩeeʹrjtõspääʹjid, jieʹllikaart raajjmõõžž &amp; VIP-liipp Oulu päärnai da nuõri jieʹllikarttfeʹsttvaalin.</p>
<p><em type="italic">Vuässõõđ ǩeâšttõõttmõʹšše da vuõlttâd ǩiõttǩeeʹrjtõs 22.8.2022 mõõneeʹst </em>addrõʹsse: tarja.porsanger@samediggi.fi. </p>
<p>Neʹttpååʹštest âʹlǧǧe leeʹd puõʹtti teâđ:</p>
<p type="listitem">Ǩiõttǩeeʹrjtõs pdf-ååʹblǩest, ǩeʹrjjkõrrlõʹstte tåʹlǩ nõmm-miârkk, ij taarbâž jiijjad nõõm.</p>
<p type="listitem">Vuässõõđi teâđ piijât neʹttpååšta (nõmm, nõmm-miârkk, addrõs, teʹlfon-nââmar, neʹttpååʹštaddrõs da šõddâmäiʹǧǧ)</p>
<p><em type="italic">Lââʹssteâđ </em>: nosi.fi </p>
<p>Alggmeeri jieʹllikarttkõõskõs Skábma/Sääʹmteʹǧǧ</p>
</body></document>
