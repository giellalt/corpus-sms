<document xml:lang="sms" id="no_id"><header><title>Luʹvddkååʹdd - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>87</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/luvddkaadd/?lang=nuo</origFileName><parallel_text xml:lang="eng" location="expert_committees.html"/><parallel_text xml:lang="fin" location="lautakunnat.html"/><parallel_text xml:lang="sme" location="lavdegottit.html"/><parallel_text xml:lang="smn" location="lavdikodeh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Luʹvddkååʹdd</p>
<p>Sääʹmteeʹǧǧ sååbbar nõõmad vaalpââʹj ääiǥas nellj luʹvddkååʹdd, sääʹm ǩiõllsuåvtõõzz da vaal-luʹvddkååʹdd, koon tuåimmpââʹjj lij vuäʹnkab ko jeeʹres luʹvddkooʹddi.</p>
<p>Luʹvddkååʹdd tuåimmje halltõõzz vuâllsiʹžžen valmštõõleeʹl jiiʹjjes tuåimmvoudda kuulli aaʹššid da tuejjeeʹl tuʹmmstõõǥǥid jiiʹjjes suârgga kuulli vaaʹri jueʹǩǩmest da ââʹnnmest.</p>
<p>Luʹvddkooʹddi saaǥǥjååʹđteei da väärrsaaǥǥjååʹđteei âʹlǧǧe leeʹd Sääʹmteeʹǧǧ väʹlddveârlaž vuäzzla. Sij lââʹssen juõʹǩǩ luʹvddkådda koʹlle vitt jeeʹres vuäzzla da juõʹǩǩʼkiʹžže jiiʹjjes väärrvuäzzlaž.</p>
<p>Luʹvddkååʹdd âʹlǧǧe eeʹttkâʹstted nuʹtt puârast ko vueiʹtlvaž Lääʹddjânnam säʹmmlai ǩiõlʼlaž da vooudlaž jooukid da šiõǥǥ äʹšštobddmõõžž tuåimmvuuʹdstes. Luʹvddkooʹddi tuâjain lij mieʹrruum Sääʹmteeʹǧǧ tuâjjriâššmõõžžâst. Luʹvddkååʹdd håidda tuåimmvouddses õhttneei teâđtummuž.</p>
</body></document>
