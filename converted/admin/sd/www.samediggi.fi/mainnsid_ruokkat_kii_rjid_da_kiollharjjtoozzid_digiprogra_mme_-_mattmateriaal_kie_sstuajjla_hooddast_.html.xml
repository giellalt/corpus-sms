<document xml:lang="sms" id="no_id"><header><title>Mainnsid ruõkkât, ǩiiʹrjid da ǩiõllharjjtõõzzid digiprograʹmme - mättmateriaal ǩieʹsstuâjjla hooddâst! - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>212</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/25/mainnsid-ruokkat-kiirjid-da-kiollharjjtoozzid-digiprogramme-mattmateriaal-kiesstuajjla-hooddast/?lang=nuo</origFileName><parallel_text xml:lang="fin" location="tarinoita_talteen_kirjoja_ja_kieliharjoituksia_digialustalle_-_oppimateriaalin_kesatyontekijat_vauhdissa_.html"/><parallel_text xml:lang="sme" location="muitalusat_girjjit_ja_harjehusat_rivdet_digitala_hapmai_-_skuvlen-_ja_oahppamaterialadoaimmahagas_lea_hussa_.html"/><parallel_text xml:lang="smn" location="mainaseh_kirjeh_ja_kielaharjuttasah_muttojeh_digihaaman_-_skovlim-_ja_oppamateriaal_toimattuvast_lii_hussa_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mainnsid ruõkkât, ǩiiʹrjid da ǩiõllharjjtõõzzid digiprograʹmme – mättmateriaal ǩieʹsstuâjjla hooddâst!</p>
<p><em type="italic">Sääʹmteʹǧǧ lij paʹlǩǩääm ǩeäzzas nellj projekt-tuâjjla: õõut juõʹǩǩ sääʹmǩiõʹlle da lââʹssen õõut digimateriaaltuâjjla. Aanar- da tâʹvvsääʹmǩiõlltuâjjla lie paʹlǩǩuum sääʹmǩiõli ougglestmättʼtõshaʹŋǩǩõʹsse. Täävtõssân lij jåʹttlâʹtted jeäʹrben ougglestmättʼtõõzzâst tarbbsõs digimateriaal vuäǯǯmõõžž. </em></p>
<p>Tâʹvvsääʹmǩiõl mättmateriaaltuâjjliʹžžen tän kieʹzz ääiʹj tuåimmjeei <em type="italic">Solja Magga </em>tuejjad Gea 2- ǩeeʹrjest digitaalʼlaž versio Cloubi-prograʹmme. Digitaalʼlaž materiaalâst vueiʹtet kuvddled pukid ǩeeʹrj teʹksttkuuʹsǩid da saaʹnid di mättʼtõõllâd tuâji vieʹǩǩeld. ” Ǩieʹzz pââʹjest lij mieʹrr vuäǯǯad puk jiõntõõzzid valmmšen”, Solja ceälkk. </p>
<p>Aanarsääʹmǩiõlltuâjjlaž <em type="italic">Anne Seipiharju </em>še tuejjad jiõntõõzzid. Son reâugg Hitruu- ǩeeʹrji jiõnnliântivuiʹm di jeeʹres digitaalʼlaž materiaalivuiʹm. Medialiinj jeällam Anne lij kuärǥaž jiijjâs ämmatvuuʹd tuâjin da suu miõlâst lij äukkai reâuggad jiõnnstudiost. <span type="quote">“Täʹst mättai lââʹzz da šõõddât rutiin jiõni raajjmõʹšše.”</span> </p>
<p>Kati Ljetoff reâuggad nuõrttsääʹmǩiõlin. Son ǩeeʹrjat vuämmsab mainnsid oođâs ǩeeʹrjtemvuâkka, ouddmiârkkan Jieʹnnǩiõll- lookkâmǩeeʹrjin. Tõn lââʹssen son jeäll noorrmen jiõnnǩiõllsaž mainsteejin muäʹdd vuänkab mainnâz, koid son teʹl ǩeeʹrjat. <span type="quote">“Tät ǩieʹsstuâjj sääʹmǩiõlin lij tuõđi šiõǥǥ äʹšš da šiõǥǥ vuäittmõš ââʹnned ǩiõl da mättjed õinn lââʹzz.”</span> Sääʹmvuuʹd škooultemkõõskõõzz nuõrttsääʹmǩiõl da -kulttuur liinjâst ǩeâđđa valmštõõvvâm Kati maainast.</p>
<p>Digimateriaaltuâjjliʹžžen tuåimmjeei <em type="italic">Emilia Nieminen </em>miõlâst lij leämmaž šiõǥǥ mättʼtõõllâd Cloubi-prograamm âânnmõõžž da vueiʹnned tät pieʹll škooulmaaiʹlmest. Son lij aaunâsuʹčteeʹl da jieʹli mõõnni lookkâmeeʹjj aanarsääʹmǩiõl da -kulttuur liinj. Ǩieʹzz pââʹjest son serdd mättǩeʹrjjmateriaalid Cloubi-prograʹmme, koon lââʹssen son vueiʹtlvânji jåårǥlâtt še harjtõsǩeeʹrjid aanarsääʹmǩiõʹlle. </p>
<p>Koulutus ja oppimateriaali</p>
</body></document>
