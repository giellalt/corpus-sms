<document xml:lang="sms" id="no_id"><header><title>Mättʼtõs- da kulttuurministeria da Sääʹmteʹǧǧ kåčča sääʹm-mättʼtõõzz tâʹvvjânnmallaš fooruuʹme - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>201</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/16/matttos-da-kulttuurministeria-da-saamtegg-kacca-saam-matttoozz-tavvjannmallas-fooruume/?lang=nuo</origFileName><parallel_text xml:lang="fin" location="opetus-_ja_kulttuuriministerio_ja_saamelaiskarajat_kutsuvat_saamelaisopetuksen_pohjoismaiseen_foorumiin.html"/><parallel_text xml:lang="sme" location="oahpahus-_ja_kulturministeriija_ja_samediggi_bovdejit_sameoahpahusa_davviriikkalas_forumii.html"/><parallel_text xml:lang="smn" location="mattaattas-_ja_kulttuurministerio_ja_samitigge_puavdejeh_samimattaattas_tave-eennamlii_fooruman.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mättʼtõs- da kulttuurministeria da Sääʹmteʹǧǧ kåčča sääʹm-mättʼtõõzz tâʹvvjânnmallaš fooruuʹme</p>
<p>Lääʹddjânnam mättʼtõs- da kulttuurministeria da Sääʹmteʹǧǧ kåčča sääʹm-mättʼtõõzz tâʹvvjânnmallaš fooruuʹme Sääʹmkulttuurkõõskõs Sajoʹsse Aanra <em type="italic">1.-2.12.2021. </em>Sääʹm-mättʼtõõzz tâʹvvjânnmallaš õhttsažtuâj õõudummuš lij õhtt Lääʹddjânnam Tâʹvvjânnmi ministersuåvtõõzz saaǥǥtuõʹllʼjeeipâjja piijjâm täävtõõzzin. Foorumm lij Lääʹddjânnam saaǥǥtuõʹllʼjeeipââʹj šõddmõš. </p>
<p><em type="italic">Fooruum täävtõssan lie </em></p>
<list><p type="listitem">obbkoov raajjmõš sääʹm-mättʼtõõzz vueʹjjest Lääʹddjânnmest,</p>
<p type="listitem">Ruõccâst da Taarrâst,</p>
<p type="listitem">sääʹm-mättʼtõõzz raaji râstldeei õhttsažtuâj nâânummuš da</p>
<p type="listitem">ođđ õhttsažtuejjååʹblǩi raajjmõš da</p>
<p type="listitem">ǩeeʹjjteʹm saǥstõõllâmõhttvuõđ vuäǯǯmõš riikki mättʼtõsveʹrǧǧniiʹǩǩi, škooultõõzz jäʹrjsteeʹji da sääʹmõutstõõzzi kõʹsǩǩe</p>
</list><p><em type="italic">Fooruum teeʹmmen lie </em></p>
<list><p type="listitem">mättʼtõs sääʹm jieʹnnǩiõl / vuõssmõs ǩiõl õuddnummuž ainsmâʹttjen Ruõccâst, Taarrâst da Lääʹddjânnmest,</p>
<p type="listitem">sääʹmǩiõli revitalisaatio ǩeäin mättʼtõõzzâst, pueʹr tuejjeem tääzz jeeʹres riikkin,</p>
<p type="listitem">mättʼtõõzz nâân da rââʹžž mââll sääʹmǩiõli pueʹttivuõđ ǩiõččâmkuuʹlmest,</p>
<p type="listitem">sääʹmǩiõli ougglõsõhttvuõđin mättʼtuummuš jeeʹres jânnmin,</p>
<p type="listitem">sääʹmǩiõllsai uʹčteeʹli škooultõs da ââʹntemkaiʹbbjõõzz,</p>
<p type="listitem">sääʹmǩiõllsaž mättmateriaalõhttsažtuej oudldõõzz da</p>
<p type="listitem">säʹmmlaid kuõskki teâtt pukid õhttsaž mättʼtõõzzâst.</p>
</list><p><em type="italic">Täävtõsjoukk Lääʹddjânnam, Ruõcc da Taar </em></p>
<list><p type="listitem">mättʼtõsministeria sääʹmteʹǧǧ da mättʼtõsveʹrǥǥneeʹǩǩ,</p>
<p type="listitem">mättʼtõõzz da škooultõõzz riâšši,</p>
<p type="listitem">škooultõspoliittla mieʹrreei,</p>
<p type="listitem">sääʹm-mättʼtõõzz da- škooultõõzz tuʹtǩǩeei di</p>
<p type="listitem">jeärraz ǩeäʹst äʹšša miõll ǩeäʹss.</p>
</list><p>Lââʹssteâđ rõõǥǥâdmannu ääiʹj – seuʹrre Sääʹmtiiʹǧǧi neʹttseeidaid www.samediggi.fi da mättʼtõs- da kulttuurministeria šõddmõškaʹlndaar https://minedu.fi/tapahtumat . Konferenss-seiddõs ääʹveet rõõǥǥâdmannust.</p>
<list><p type="listitem">Gränslös samisk utbildning – nordiskt forum i Enare, Finland den 1 – 2 december 2021</p>
</list><p><em type="italic">Lââʹssteâđ: </em></p>
<p>Mättʼtõsduumšeǩ Anna Mikander, anna.mikander@gov.fi , +358 (0) 40 866 8585</p>
<p>Škooultõspiisar Ulla Aikio-Puoskari, ulla.aikio-puoskari@samediggi.fi , +358 (0)10 8393 112</p>
</body></document>
