<document xml:lang="sms" id="no_id"><header><title>Mättmateriaal - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>208</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/mattmateriaal/?lang=nuo</origFileName><parallel_text xml:lang="fin" location="oppimateriaalit.html"/><parallel_text xml:lang="sme" location="oahppamaterialat.html"/><parallel_text xml:lang="smn" location="oppamateriaaleh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sääʹmteʹǧǧ puuʹtat da teäggat sääʹmǩiõllsaž mättmateriaalid vuõss- da vuâđđmättʼtõõzz, lookkjiškoouli, ämmtallaš da vuõrâsoummiškooultõõzz taarbid. Lââʹssteâđaid oudd Sääʹmteeʹǧǧ škooultõs- da mättmateriaalkoontâr Aanrest.</p>
<p><em type="italic">Nääiʹt tiʹllʼjak mättmateriaalid: </em></p>
<p>Tiõrv pueʹttmest tiʹllʼjed Sääʹmteeʹǧǧ mättmateriaalid! Noor ǩiiʹrjid koid haaʹlääk vuästtõskorjju da vuõlttâd tiʹllʼjõõzz škooultõs- da mättmateriaalkonttra. Tiʹllʼjõõzz vuâsttaväʹlddem mâŋŋa, tuʹnne vuõltteet laask, kååʹtt âânn seʹst ǩiõttʼtõõllâm-määus (5,00 €) da pååʹštkuulid tiʹllʼjõõzz teädd mieʹldd. Tiʹllʼjõs vuõltteet laask mäʹhssem mâŋŋa.</p>
<p>Škooulid</p>
<p>Sääʹmteʹǧǧ juâkk tõn valmštam sääʹmǩiõllsaž mättmateriaal määustaa Lääʹddjânnam vuâđđškooulid, nuuʹbb tääʹzz mättstroiʹttlid da sääʹmǩiõllsaž õuddpeâmmjuâǥǥtõõzzid. Mättǩiiʹrjid tuåimtet juʹn-a pååʹšt mieʹldd leʹbe tõid vuäitt viǯǯâd Sajoozz infost tiʹllʼjemkuuit vuâstta. Škooulin peʹrrjet 5,00 eeuʹr laasktõsmääus da pååʹštkuulid.</p>
<p>Privatt oummu</p>
<p>Privatt oummu še vuäiʹtte tiʹllʼjed Sääʹmteeʹǧǧ mättmateriaalid. Hoʹhs. laʹsǩǩe lââʹzztet 5,00 eeuʹr laasktõsmääus da pååʹštkuulid tiʹllʼjõõzz teädd mieʹldd. Tiʹllʼjõs vuõltteet laask mäʹhssem mâŋŋa.</p>
<p>Uʹcc tiʹllʼjummšin siâzztõõllâp tuejjeed tiʹllʼjõõzz Duodji Shop neʹttkaaupâst addrõõzzâst www.duodjishop.fi .</p>
<p>Ålggjânnam tiʹllʼjõõzz</p>
<p>Ålggjânnam tiʹllʼjõõzzin laask raaukât mäʹhssed ouddǩiõʹtte, koon mâŋŋa ǩeʹrjjvuõlttõõzz tuejjeet.</p>
<p>Digitaalʼlaž materiaal</p>
<p>Ko tiʹllʼjak digitaalʼlaž mättmateriaalid, ton õõlǥak õhtteed tiʹllʼjõssâd škooul nõõm, materiaal õõʹnni mättʼtõõttji lååkkmeäʹr di uʹčteeʹl nõõm da neʹttpååʹštaddrõõzz. Škooultõs- da mättmateriaalkoontâr vuõlttad uʹčteeʹl neʹttpååšta uʹčteeʹl da mättʼtõõttji ǩeʹrjtõõttâmtiõttid. Lääʹddjânnam škooulid digitaalʼlaž materiaal lie määuʹsteeʹm.</p>
<p><em type="italic">Ääv digimateriaal </em></p>
<p>Pukid äävai digitaalʼlaž materiaalid peäss vuõiʹǧǧest neʹttliiŋk pääiʹǩ , ij-ǥa tõid taarbâž jeeʹrab tiʹllʼjed.</p>
<p>Kaaunak mättʼtõõzz vieʹǩǩen materiaalid še Õhttvuõtt -seeidain .</p>
<p type="title">Ääiʹjpoddsaž</p>
</body></document>
