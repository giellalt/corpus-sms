<document xml:lang="sms" id="no_id"><header><title>Mieʹrräiggsaž projeʹktt-tuâjjlaž Dihtosis-sääʹmškooulkõʹllʼjummuž haʹŋǩǩõʹsse - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>144</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/29/mierraiggsaz-projektt-tuajjlaz-dihtosis-saamskooulkolljummuz-hankkosse/?lang=nuo</origFileName><parallel_text xml:lang="fin" location="maaraaikainen_projektityontekija_dihtosis_-saamelaiskouluvierailut_hankkeelle.html"/><parallel_text xml:lang="sme" location="mearreaigasas_proseaktabargi_dihtosis_-sameskuvlagalledeamit_prosektii.html"/><parallel_text xml:lang="smn" location="meriaigasas_proojeektpargee_dihtosis_-samiskovlakolliistalmeh_haahan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mieʹrräiggsaž projeʹktt-tuâjjlaž Dihtosis-sääʹmškooulkõʹllʼjummuž haʹŋǩǩõʹsse</p>
<p>Tuâjj älgg 1.10.2018 da peštt 15.2.2019 räjja. Haʹŋǩǩõõzzâst tuejjeet sääʹmkulttuur tobddsen škooulin. Haʹŋǩǩõõzzâst raajât škooulkõʹllʼjummši vääras materiaalid, kõʹllʼjet škooulin di lanseerâʹstted saaʹmi meersažpeeiʹv väʹlddkååddlaž teeʹmmpeiʹvven Lääʹddjânnam škooulin. Projeʹktt-tuâjjla tuâjjan lij koordinâʹstted, måkam teâđ saaʹmi pirr õõlǥči škooulin mainsted leʹbe peäggted, õhttsažtuâjjan vuäʹpstemjooukin, nuõripiisrin da Nuõrten Akatemiain.</p>
<p>Tuâj šiõǥǥ oʹnnstummuž veäʹǩǩat ââʹnteei škoouʹlʼjummuš, sääʹmkulttuur tobddmõš, ǩiõččlâsttmõš veiddsõs aunstõõzzi vaaldšummšest di odd jiõččvälddsaž reâuggmõʹšše da õhttsažtuõjju jeeʹres tuåimmjeeʹjivuiʹm. Projeʹktt-tuâjjlast oudldet sääʹmǩiõl tääid.</p>
<p>Projeʹktt-tuâjjla paʹlǩǩummuš meäʹrrââtt Sääʹmteeʹǧǧ päʹlǩǩriâšldõõǥǥ väʹǯǯelvuõtt-tääʹzz V/II mieʹldd (vuâđđpäʹlǩǩ 2 139,83 euʹrred/mp). Vuâđđpääʹlǩ lââʹssen määuʹset 24 % sääʹmvuuʹd lââʹzz da tuõjju haʹrjjnem mieʹldd meäʹrrõõtti haʹrjjnemlõõʹzzid.</p>
<p>Ooccmõõžž mieʹlddõõzzivuiʹm âʹlǧǧe tuåimted sääʹmteeʹǧǧ piisarkådda 3.8.2018 čiâss 16.00 mõõneeʹst addrõʹsse Sajos, 99870 Inari leʹbe info(at)samediggi.fi.</p>
<p>Lââʹssteâđaid tuâjast oudd nuõripiisar Kaisa Tapiola-Länsman, kaisa.tapiola-lansman(at)samediggi.fi, 050 382 5179 da nuõrisuåvtõõzz saaǥǥjååʹđteei Risten Mustonen risten.mustonen(at)samediggi.fi, 040 529 6093. Sääʹmteeʹǧǧ tuåimmjummša vuäitt tobdstõõttâd addrõõzzâst www.samediggi.fi .</p>
<p>Aanrest 29.6.2018 Sääʹmteʹǧǧ</p>
</body></document>
