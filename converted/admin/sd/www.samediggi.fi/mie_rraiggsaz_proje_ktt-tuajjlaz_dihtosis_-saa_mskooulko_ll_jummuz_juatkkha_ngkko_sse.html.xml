<document xml:lang="sms" id="no_id"><header><title>Mieʹrräiggsaž projeʹktt-tuâjjlaž Dihtosis -sääʹmškooulkõʹllʼjummuž juâtkkhaʹŋǩǩõʹsse - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>137</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/13/mierraiggsaz-projektt-tuajjlaz-dihtosis-saamskooulkolljummuz-juatkkhankkosse/?lang=nuo</origFileName><parallel_text xml:lang="fin" location="maaraaikainen_projektityontekija_dihtosis_-saamelaiskouluvierailut_jatkohankkeelle.html"/><parallel_text xml:lang="sme" location="mearreaigasas_proseaktabargi_dihtosis-sameskuvlagalledeamit_joatkkaprosektii.html"/><parallel_text xml:lang="smn" location="meriaigasas_proojeektpargee_dihtosis_-samiskovlakolliistalmeh_jotkahaahan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mieʹrräiggsaž projeʹktt-tuâjjlaž Dihtosis -sääʹmškooulkõʹllʼjummuž juâtkkhaʹŋǩǩõʹsse</p>
<p>Tuâjj älgg 5.8.2019 da peštt 15.3.2020 räjja.</p>
<p>Dihtosis-haʹŋǩǩõõzzâst tuejjeet sääʹmvuõđ da sääʹmkulttuur tobddsen škooulin. Haʹŋǩǩõõzzâst peeiʹvtet juʹn vaalmâš materiaal škooulkõʹllʼjummši vääras, kõʹllʼjet škooulin di raajât sääʹmteemlaž mobiilspeâl, koon lanseerââʹstet saaʹmi meersažpeiʹvven väʹlddkååʹddlanji Lääʹddjânnam škooulin.</p>
<p>Projeʹktt-tuâjjla tuâjjan lij Dihtosis-sääʹmškooulkõʹllʼjummuž haʹŋǩǩõõzz čõõđ viikkmõš da vaaldšmummuš haʹŋǩǩõsplaan meâldlânji õhttsažtuâjast vuäʹpstemjooukin, nuõripiisrin da Nuõri Akatemiain.</p>
<p>Tuâj oʹnnsteeʹjjes håiddmõõžž ooudâsveʹǩǩe ââʹnteei škooultõs, sääʹmkulttuur tobddmõš, ǩiõččlâsttmõš veiddsõs aunstõõzzi vaaldšummšest di odd jiõččnaž tuõjju da õhttsažtuõjju jeeʹres tuåimmjeeʹjivuiʹm. Projeʹktt-tuâjjlast ooudldet sääʹmǩiõlltääid.</p>
<p>Projeʹktt-tuâjjla päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ väʹǯǯelvuõtt-tääʹzz V/II mieʹldd (vuâđđpäʹlǩǩ 2 180,06 euʹrred/mp). Vuâđđpääʹlǩ lââʹssen määuʹset 24 %:tt sääʹmvuuʹd lââʹzz da tuâjjǩiõččlâsttmõõžž mieʹldd meäʹrtõõvvi ǩiõččlâʹsttemlõõʹzzid.</p>
<p>Ooccmõõžžid tuõđštõõzzeesvuiʹm âlgg tuåimted sääʹmteeʹǧǧ piisarkådda 1.7.2019 č 16.00 mõõneeʹst addrõõzzâst https://www.sympahr.net/public/pq.aspx?3daeb547</p>
<p>Lââʹssteâđaid tuâjast oudd vs. nuõripiisar Elli-Marja Hetta, elli-marja.hetta(at)samediggi.fi , teʹl. 010 839 3134. Sääʹmteeʹǧǧ tuåimmjummša vuäitt tobdstõõttâd addrõõzzâst www.samediggi.fi.</p>
<p>Aanrest 13.6.2019 Sääʹmteʹǧǧ</p>
</body></document>
