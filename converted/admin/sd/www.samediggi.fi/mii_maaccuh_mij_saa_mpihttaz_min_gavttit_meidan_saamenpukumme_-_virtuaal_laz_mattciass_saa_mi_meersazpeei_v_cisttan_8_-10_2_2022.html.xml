<document xml:lang="sms" id="no_id"><header><title>Mii mááccuh, mij sääʹmpihttâz, min gávttit, meidän saamenpukumme – virtuaalʼlaž mättčiâss saaʹmi meersažpeeiʹv cisttân 8.–10.2.2022 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>409</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/01/mii-maaccuh-mij-saampihttaz-min-gavttit-meidan-saamenpukumme-virtuaallaz-mattciass-saami-meersazpeeiv-cisttan-8-10-2-2022/?lang=nuo</origFileName><parallel_text xml:lang="fin" location="mii_maaccuh_mij_saa_mpihttaz_min_gavttit_meidan_saamenpukumme_-_virtuaaliset_oppitunnit_saamelaisten_kansallispaivan_kunniaksi_8_-10_2_2022.html"/><parallel_text xml:lang="sme" location="mii_maaccuh_mij_saa_mpihttaz_min_gavttit_-_virtuala_oahppodiimmut_samiid_albmotbeaivvi_gudnin_8_-10_2_2022.html"/><parallel_text xml:lang="smn" location="mii_maaccuh_mij_saa_mpihttaz_min_gavttit_-_virtuaalliih_oppatiijmeh_sammilij_aalmugpeeivi_kunnen_8_-10_2_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mii mááccuh, mij sääʹmpihttâz, min gávttit, meidän saamenpukumme – virtuaalʼlaž mättčiâss saaʹmi meersažpeeiʹv cisttân 8.–10.2.2022</p>
<p>Sääʹmǩiõli ougglõsõhttvuõđid äuʹǩǩeei mättʼtõõzz piʹlotthaʹŋǩǩõs juuhljâtt 6.2. vieʹttjem saaʹmi meersažpeeiʹv ja jääʹrjast virtuaalʼlaž mättčiâssid sääʹmpihttsin 8.–10.2.2022. Mättčiâss liâ õhttseʹžže koumm, da tõi teeʹmmen liâ aanarsääʹmm <em type="italic">mááccuh </em>, nuõrttsääʹmm <em type="italic">sääʹmpihttâz </em>da tâʹvvsääʹmm <em type="italic">gákti </em>. Mättčiâssi miârktõssân lij uʹvdded jäänab teâttvuõđ saaʹmin tobdstõõđeeʹl jeeʹres vuuʹdi sääʹmpihttsid. Čiâssin ouddmiârkkân seʹlvvan, måkam jeeʹres pihttâz piiutâsobbvuõʹtte koʹlle, måkam eeuʹnid jiijjâs-i pihttsin takainalla ââʹnet da måkam aaʹššid pihttâz kuõddjest vuäitt vueiʹnned pihttâz ǩiõččeeʹl leʹbe looǥǥeeʹl. </p>
<p>Čiâssid peäss seuʹrrjed vuõigg vuõlttõssân õhtteemliiŋkid čuålkkleeʹl leʹbe vaajtõsmääinsânji ǩiõččeeʹl mättčiâssi liânttummšid. Liânttummši ǩiõččâmäiʹǧǧ lij 10.–24.2. addrõõzzâst https://www.saamenetaopetus.com/tapahtumat-ja-tallenteet . Čiâssi seuʹrrjummuš lij määustem ij-ka õõlǥât ouddiʹlmmtõõttmõõžž. Čiâssin lij še vueiʹtlvažvuõtt kõõččâd da saǥstõõllâd chaatâst.</p>
<p><em type="italic">Äiʹǧǧtaull: </em></p>
<p><em type="italic">mââibargg 8.2. čiâss 10–11 </em>Gákti Uʹčteeʹlen Teija Kaartokallio Õhtteemliŋkk </p>
<p><em type="italic">seärad 9.2 čiâss 10–11 </em>Mááccuh Uʹčteeʹlen Essi Morottaja Õhtteemliŋkk </p>
<p><em type="italic">nelljdpeiʹvv 10.2. čiâss 15–16 </em>Sääʹmpihttâz Uʹčteeʹlen Heini Wesslin Õhtteemliŋkk </p>
<p>Mättčiâssid liâ tiõrv puättam puk sääʹm-meerpihttsin älšmam oummu. Čiâssid vuäitt vuässõõttâd juâkksaž mättjeei jiõččânji leʹbe obbklass vuäitt vuässõõttâd õõutâst seämma poʹdde õhttsaž aparaattâst. Čiâss liâ lääddas, leša čiâssin tobdstõõđât še sääʹmǩiõllsaž piiutâsnõõmtummšid.</p>
<p>Tääʹrǩab vuäppõõzz čiâssid vuässõõttâm diõtt tääiʹben .</p>
<p><em type="italic">Bures boahtim! Pyeri puáttim! Tiõrv pueʹttem! Tervetuloa! </em></p>
<p><em type="italic">Lââʹssteâđaid: </em></p>
<p>Anni-Sofia Niittyvuopio, haʹŋǩǩõsjååʹđteei anni-sofia.niittyvuopio@edu.utsjoki.fi 040 701 2094</p>
<p>Arla Magga, haʹŋǩǩõskoordinaattor arla.magga@samediggi.fi 040 687 5989</p>
<p><em type="italic">Saaʹmi meersažpeeiʹv vieʹttjet piirieeʹjji täʹlvvmannu 6. peeiʹv. Juhllvuõđid riâššât tâʹl ääʹrbvuâlželd jeeʹres beäʹlnn Sääʹmjânnam da ânnʼjõžääiʹj še Sääʹmjânnam ååuǥbeäʹlnn. </em></p>
<p>Vuäitak vuässõõttâd saaʹmi meersažpeivva še nääiʹt:</p>
<list><p type="listitem">Seuʹrre Meersažmuʹzei virtuaalšõddmõõžž piâtnâc 4.2. čiâss 9.15 ääʹljeeʹl.</p>
<p type="listitem">Seuʹrre saaʹmi meersažpeeiʹv vuõigg neʹttvuõlttõõzz Sajoozzâst pâʹsspeeiʹv 6.2. čiâss 16 ääʹljeeʹl.</p>
<p type="listitem">Tobdstõõđ Oktavuohta –sääʹmteâđ mättʼtõʹsse -seiddõʹsse. Seiddõõzzâst käunnʼje jeeʹres škooul- da klass-taaʹzzid plaanuum, teeʹmmkruuggi mieʹldd vuâđđõttum vueʹss da tuâj.</p>
<p type="listitem">Tiʹlle video-mättčiâssid sääʹmteeʹmi/aaʹšši ǩiõttʼtõõllmõʹšše škooulâst.</p>
<p type="listitem">Tobdstõõđ sääʹmkulttuur ǩiõttʼtõõli mobiilsiõrid da harjjtõõzzid seʹst õõʹnni mõõntõõllâmpaʹǩǩe Nuõri Akatemia seeidast.</p>
<p type="listitem">Tobdstõõđ Sano se saameksi -mainstemǩiõllsiʹžže fraas-sääʹnnǩerjja tâʹvv-, aanar- da nuõrttsääʹmǩiõʹlle. Seiddõõzzâst še vitt vuäʹniǩdokumeeʹnt, ǩiõʹrǧǧesvueʹppes sääʹmkulttuuʹre, soundboard di kueʹhtt ǩiõllteeʹm õõʹni artikkeel.</p>
<p type="listitem">Mättʼtõõđ tâʹvvsääʹmǩiõl Sääʹmsuåvtõõzz IndyLan-ǩiõllmättjemsuåvldõõzz veäkka. Suåvldõs laaddâmnalla Apple Storest da Google Playst .</p>
<p type="listitem">Mättʼtõõđ tâʹvv-, aanar- leʹbe nuõrttsääʹmǩiõl päärnaid plaanuum Kaupunkiseikkailu-siõrin, kååʹtt lij kuälas luʹvddsiõr da speâl. Siõrr lij laaddâmnalla Apple Storest da Google Playst .</p>
</list><p><em type="italic">Lââʹssteâđaid Sääʹmǩiõli ougglõsõhttvuõđid äuʹǩǩeei mättʼtõõzz piʹlotthaʹŋǩǩõõzzâst: </em></p>
<p>Haʹŋǩǩõs lij Uccjooǥǥ kååʹdd vaaldšem da Sääʹmteeʹǧǧ koordinâʹsttem. Piʹlotthaʹŋǩǩõõzz teäggat mättʼtõs- da kulttuurministeria. Piʹlotthaʹŋǩǩõõzz miârktõssân lij pueʹreed sääʹm-mättʼtõõzz âsttjemvuõđ saaʹmi dommvuuʹd ååuǥbeäʹlnn. Haʹŋǩǩõs õudd kueʹhtt neäʹttelčiâss vuâđđmättʼtõõzz/lookkjiškooulškooultõõzz tiuddeei sääʹmǩiõl mättʼtõõzz ougglõsõhttvuõđin pirr Lääʹddjânnam. Tän poodd haʹŋǩǩõõzz pääiʹǩ sääʹmǩiõli mättʼtõõzz vuäǯǯa 109 škooulneeʹǩ�� da mättʼtõõđi. Haʹŋǩǩõs lij vuäǯǯam lââʹssteäggtõõzz 31.8.2023 räjja. Lookkâmpâjja 2022–2023 iʹlmmtõõttmõš ääʹveed âʹpet täʹlvvmannust 2022.</p>
<p>https://www.saamenetaopetus.com/</p>
<p>https://www.oktavuohta.com/</p>
</body></document>
