<document xml:lang="sms" id="no_id"><header><title>Ministeeʹr da Sääʹmteeʹǧǧ saaǥǥjååʹđteei: vââʹjjsaaǥǥid âlgg vuâsttlâʹstted - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>161</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/05/ministeer-da-saamtee-saajaadteei-vaajjsaaid-algg-vuasttlastted/?lang=nuo</origFileName><parallel_text xml:lang="fin" location="ministerit_ja_saamelaiskarajien_puheenjohtajat:_vihapuhetta_vastaan_on_kamppailtava.html"/><parallel_text xml:lang="sme" location="ministarat_ja_samedikkiid_sagadoallit:_vassisaga_vuosta_ferte_daistalit.html"/><parallel_text xml:lang="smn" location="ministereh_ja_samitige_saavajodetteijeeh:_vajesaava_vuasta_kalga_kamppadallad.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ministeeʹr da Sääʹmteeʹǧǧ saaǥǥjååʹđteei: vââʹjjsaaǥǥid âlgg vuâsttlâʹstted</p>
<p>Taarr, Ruõcc da Lääʹdd sääʹmaaʹššin vaʹstteei ministeeʹr da Sääʹmtiiʹǧǧi saaǥǥjååʹđteei käʹǧǧe õuʹdde õhttsaž õõlmâsceäʹlǩǩmeʹstes, što lij vääžnai vuâsttlâʹstted säʹmmlai äšttmõõžž da vâjjõõzz.</p>
<p>Ruõccjânnam ââʹlmõs vuõiggâz 23.1.2020 uʹvddem Girjas sääʹmõutstõõzz kuõskki suudâm mâŋŋa veezz Sääʹmjânnam vuuʹd lij õlmmnam äšttmõš, vâjjõs da joba viõkkväʹldd. Tâʹvv-Taarrjânnmest lie leämmaž mäŋgg äʹššed, koin lij ravvsânji loŋŋtum säʹmmlai vuâstta. Lääʹddjânnmest vââʹjjsaakk säʹmmlai vuâstta kuâsttai aainâs sosiaalʼlaž mediast.</p>
<p>– Demokraattlaž õhttsažkooʹddin âlgg leeʹd sââʹjj saǥstõõllma da jeeʹresnallšem vueʹinlmid. Sääʹnnfrijjvuõtt lij demokraattlaž vuõiggâdvuõttriikk ǩeäʹdǧǧjueʹlǧǧ. Leša sääʹnnfrijjvuõtt ij miârkkšõõv frijjvuõđ vââʹjjsaaǥǥid ij-ka loŋŋtummša jeeʹres meerjoouki vuâstta, õõlmâsceäʹlǩǩmest tuõđât.</p>
<p>Õõlmâsceäʹlǩǩem lie raajjâm vuʹvdd- da digitalisaatiominister <em type="italic">Linda Hofstad Helleland </em>Taarrjânnmest, kulttuur- da demokratiaminister <em type="italic">Amanda Lind </em>Ruõccjânnmest, vuõiggâdvuõttminister <em type="italic">Anna-Maja Henriksson </em>Lääʹddjânnmest, Taarr Sääʹmteeʹǧǧ saaǥǥjååʹđteei <em type="italic">Aili Keskitalo </em>, Ruõcc Sääʹmteeʹǧǧ saaǥǥjååʹđteei <em type="italic">Per-Olof Nutti </em>da Lääʹdd Sääʹmteeʹǧǧ saaǥǥjååʹđteei <em type="italic">Tuomas Aslak Juuso. </em></p>
<p>Ciâlkâlm PDF 692kB (lääddas)</p>
<p><em type="italic">Lââʹssteâđ: </em></p>
<p>Sääʹmteeʹǧǧ saaǥǥjååʹđteei Tuomas Aslak Juuso t. 040 687 3394 / 010 839 3101</p>
<p>minister Henriksson spesiaalvieʹǩǩteei Niklas Mannfolk, t. 050 306 3990</p>
</body></document>
