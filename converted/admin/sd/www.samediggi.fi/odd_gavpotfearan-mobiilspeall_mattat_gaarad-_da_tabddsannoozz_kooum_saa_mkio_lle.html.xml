<document xml:lang="sms" id="no_id"><header><title>Ođđ Gávpotfearán-mobiilspeâll mättat gåårad- da tåbddsannõõzz kooum sääʹmǩiõʹlle - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>216</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/13/odd-gavpotfearan-mobiilspeall-mattat-gaarad-da-tabddsannoozz-kooum-saa%CA%B9m%C7%A9io%CA%B9lle/?lang=nuo</origFileName><parallel_text xml:lang="fin" location="uusi_gavpotfearan-mobiilipeli_opettaa_kaupunki-_ja_tunnesanastoa_kolmella_saamen_kielella.html"/><parallel_text xml:lang="sme" location="odda_gavpotfearan-mobiilaspeallu_oahpaha_gavpot-_ja_dovdosaniid_golmma_samegillii.html"/><parallel_text xml:lang="smn" location="udda_gavpotfearan-moobiilspella_mattat_kaavpug-_ja_tobdosaanijd_kuulma_samikielan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ođđ Gávpotfearán-mobiilspeâll mättat gåårad- da tåbddsannõõzz kooum sääʹmǩiõʹlle</p>
<p>Uccjooǥǥ kååʹdd da Sääʹmteeʹǧǧ õhttsaž sääʹmǩiõli ougglõsmättʼtõõzz pilotthaʹŋǩǩõs lij õlmstâttam ođđ sääʹmǩiõllsaž Gávpotfearán-mobiilspeâll. Speâll lij tuejjuum aanar-, nuõrtt- da tâʹvvsääʹmǩiõʹlle.</p>
<p>Gávpotfearán, sääʹmǩiõʹlle <em type="italic">Gååradšeikkmõš </em>, lääddas <em type="italic">Kaupunkiseikkailu </em>, lij nuʹtt 6–8-ekksaid jurddum ǩiõll-laauǥlaaǥǥan mobiilspeâll, koʹst speâllai peäss määŋgnallšem šeikkmõõžži pääiʹǩ mättjed gåårad- da tåbddsannõõzz jeeʹresnallšem gååradpirrõõzzin. Speâllai ij taarbâž siltteed lookkâd ni ǩeeʹrjted sääʹmǩiõl, što vuäitt altteed speâllmõõžž. </p>
<p>Mobiilspeâll täävtõssân lij tuärjjeed vaarvuâlaž sääʹmǩiõli âânnmõõžž da mättjummuž päärnai âsttääiʹjest. Speâll lie plaanâm ougglõshaʹŋǩǩõõzz tuâjjla õõutveäkka uʹčteeʹlivuiʹm. Tâʹvvsääʹmǩiõl uʹčteeʹl Satu Pieski lij tååđvaž lopp-puäđõʹsse. – Speâll määŋg pirrõõzz roʹttje mieʹldez, da speâllai mättai arggǩiõl saaʹnid tõid oouʹduum pirrõõzzin. Mõõn jäänab speâllai mättai saaʹnid, tõn olgglab speâll jååʹđat, Pieski mušttal.</p>
<p>Projeʹkttjååʹđteei Hanna Helander tuäivv, što mäŋggaz laaddče speâll päärneez tõn diõtt, ko ânnʼjõžääiʹj päärna mättje hiâlpmõsân ǩiõl speâllai pääiʹǩ. – Mij täävtõssân lij leämmaž, što speâllai vuäǯǯ oʹnnstummuž räämm, da što ǩiõll puätt mieʹldd mâʹte jiõččaildes, Helander maainast.</p>
<p>Gávpotfearán-mobiilspeâll lij laaddâmnalla nuʹtt Google Play -kaaupâst ko še AppStorest. Speâll tâʹvvsääʹmǩiõllsaž jiõnnân lij Juulienna Näkkäläjärvi, aanarsääʹmǩiõllsaž jiõnnân Satu Aikio da nuõrttsääʹmǩiõllsaž jiõnnân Sisko Hilkka Fofonoff. Speâll lij tuejjääm Oulust toiʹmmjeei põõrǥâs LudoCraft Oy.</p>
<p>Android Play Store: https://play.google.com/store/apps/details?id=com.LudoCraft.Gavpotfearan iOS : https://testflight.apple.com/join/VlOY5hPi</p>
<p><em type="italic">Lââʹssteâđ: </em></p>
<p>Satu-Marjut Pieski, satu.pieski@edu.utsjoki.fi , 040 546 6514</p>
<p>Hanna Helander, hanna.helander@edu.utsjoki.fi , 040 701 2094</p>
<p>Anni-Sofia Niittyvuopio, anni-sofia.niittyvuopio@samediggi.fi , 040 584 3098</p>
</body></document>
