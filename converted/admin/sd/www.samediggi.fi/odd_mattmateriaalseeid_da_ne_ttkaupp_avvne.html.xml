<document xml:lang="sms" id="no_id"><header><title>Ođđ mättmateriaalseeid da neʹttkaupp ävvne - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>134</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/26/odd-mattmateriaalseeid-da-nettkaupp-avvne/?lang=nuo</origFileName><parallel_text xml:lang="fin" location="uudet_oppimateriaalisivut_ja_verkkokauppa_avautuivat.html"/><parallel_text xml:lang="sme" location="odda_oahppamaterialasiiddut_ja_neahttagavpi_rahpasedje.html"/><parallel_text xml:lang="smn" location="udda_oppamateriaalsiijdoh_ja_nettikavppi_lekkasii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ođđ mättmateriaalseeid da neʹttkaupp ävvne</p>
<p>Sääʹmteeʹǧǧ mättmateriaal lie vuäǯǯam ođđ seeidaid da mättmateriaal neʹttkaaup ! Ođđ seeidain škooul vuäiʹtte hieʹlǩeld tuejjeed ǩeʹrjjtiʹllʼjõõzzid Sääʹmteeʹǧǧ škooultõs- da mättmateriaalkonttra. Privatt oummu še vuäiʹtte tuejjeed ǩeʹrjjtiʹllʼjõõzzid seiddõõzz pääiʹǩ.</p>
<p>Sääʹmteʹǧǧ juâkk notta Lääʹddjânnam vuâđđškooulid, nuuʹbb tääzz mättstrooiʹteeʹlid da sääʹmǩiõllsaž õuddpeâmmpaaiʹǩid tõid sääʹmǩiõllsaž mättmateriaalid koid lij valmštam. Tiʹllʼjum mättmateriaalid tuåimtet juʹn-a pååʹšt pääiʹǩ leʹbe tõid vuäitt viǯǯâd Sajoozz infost tiʹllʼjõskuuit vuâstta. Digimateriaalid še vuäitt tiʹllʼjed säiʹmmkaaup pääiʹǩ. Pååʹšt pääiʹǩ tiʹllʼjum mättmateriaalid pååʹštmääus šâʹdde vuâsttavaʹlddja mäʹhssemnalla.</p>
<p>Privatt oummu še vueiʹtte tiʹllʼjed Sääʹmteeʹǧǧ mättmateriaalid laʹsǩǩe lââʹzztet 5,00 € laasktõsmääus da pååʹštkuulid tiʹllʼjõõzz teädd mieʹldd. Uʹcc tiʹllʼjõõzzid siâzztõõllâp piijjâd Sámi Duodji Shop säiʹmmkauʹppe addrõʹsse www.duodjishop.fi .</p>
<p>Sääʹmteʹǧǧ puuʹtat mättmateriaalid õudd- da vuâđđmättʼtõõzz, lookkjiškoouli, ämmatlaž da rääʹvesoummiškooultõõzz taarbid.</p>
<p>Lââssteâđaid oudd Sääʹmteeʹǧǧ škooultõs- da mättmateriaalkoontâr Aanrest. Mättmateriaalteäʹǧǧ mieʹđtet riikk budjeeʹttest Mättʼtõshalltõõzz tuåimmkuulin.</p>
<p><em type="italic">Tobdstõõđ seeidaid: </em>https://www.samediggi.fi/mattmateriaal/?lang=nuo </p>
</body></document>
