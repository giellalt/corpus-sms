<document xml:lang="sms" id="no_id"><header><title>Organisaatio - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>214</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/organisaatio/?lang=nuo</origFileName><parallel_text xml:lang="eng" location="organisation.html"/><parallel_text xml:lang="fin" location="organisaatio.html"/><parallel_text xml:lang="sme" location="organisasuvdna.html"/><parallel_text xml:lang="smn" location="ornijdume.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Organisaatio</p>
<p>Meerlaž lääʹjjšiõttummuž lââʹssen Sääʹmteeʹǧǧ tuåimmjummuž ohjjad Sääʹmteeʹǧǧ såbbar priimmâm tuâjjriâššmõš , koʹst šiõtteet jm. viiʹrjin, jeeʹres orgaanin da tõi tuâjain di vaaldâšm-mõõntõõllmest Sääʹmteeʹǧǧest. Sääʹmteeʹǧǧ piisarkåʹdd nårrai kolmmân konttrest: takai koontâr, sääʹmǩiõl koontâr di škooultõs- da mättmateriaalkoontâr.</p>
<p type="title">1. Takai koontâr</p>
<p>Takai koontâr tuâjjan lij håiddad Sääʹmteeʹǧǧ tällõs-, tuâjjlažkåʹdd- da jeeʹres takai vaaldâšm kuõskki aaʹššid di aaʹššid, kook jie leäkku mieʹrruum jeeʹres konttrid håiddamnalla.</p>
<p>Takai koontâr vuâllsiʹžžen tuåimmje kulttuurkõõskõs Sajoozz kääzzkõsjuâǥǥtõs da sosiaal- da tiõrvâsvuõttjuâǥǥtõs di sääʹm päärnaikulttuurkõõskõs, musiikk-kõõskõs da alggmeerai fiʹlmmkõõskõs.</p>
<p type="title">2. Sääʹmǩiõl koontâr</p>
<p>Sääʹmǩiõl koontâr veekk čõõđ sääʹmǩiõll-lääʹjj (lääʹǩǩ 1086/2003, asetõs 108/2004) meâldlaž tuâjaid. Tõt âânn huõl lääʹjjest jurddum jåårǥlõõzzi tuåimtummšest jeeʹres veʹrǧǧniiʹǩǩid da stroiʹttlid, veäʹǩǩat veʹrǧǧniiʹǩǩid da stroiʹttlid sääʹmǩiõlltäiddsaž tuulki haʹŋǩǩummšest di jeeʹres sääʹmǩiõll-lääʹjjest jurddum tuâjain da seuʹrrai sääʹmǩiõll-lääʹjjest šiõttum täävtõõzzi teâuddjummuž da tuejjeeʹl taarbšeʹmmen aalǥtõõzzid sääʹmǩiõl âânnmõõžž oouʹdeem diõtt.</p>
<p type="title">3. Škooultõs- da mättmateriaalkoontâr</p>
<p>Škooultõs- da mättmateriaalkonttâr tuâjjan lij håiddad säʹmmlai škooultõõzz da mättʼtõõzz di sääʹmǩiõllsaž mättmateriaal puuʹtʼtummuž kuõskki aaʹššid. Koontâr vaʹsttad sääʹmǩiõllsaž mättmateriaal plaanummšest, valmštõõllmest da jueʹǩǩmest, sääʹmnuõri čeäʹppvuõđpeeiʹv riâššmõõžžin, õlmstââʹtt sääʹm-mättʼtõõzz stastiikkid da tuõʹllai õhttvuõđ sääʹm-mättʼtõõzz riâšši kooʹddid da škooulid di mättʼtõõzz vaaldšma. Koontâr valmštââll da peejj tueiʹmme še säʹmmlai škooultõsaaʹšši õhttsažtuâjjorgaan såbbri äʹššǩiiʹrjid da vuässââtt sääʹm mättʼtõshalltõõzz tâʹvvjânnmallaš õhttsažtuõjju.</p>
<p type="title">Tuåimmpääiʹǩ</p>
<p>Sääʹmteeʹǧǧ piisarkååʹdd väʹlddtuåimmpäiʹǩǩ lij Aanrest Sääʹmkulttuurkõõskõs Sajoozzâst. Sääʹmteeʹǧǧest lie čårrtuåimmpääiʹǩ še Jeänõõǥǥ da Uccjooǥǥ ceerkavsiidin.</p>
<list><p type="listitem">Sääʹmteeʹǧǧ tuâjjriâššmõš</p>
<p type="listitem">Tuâjjlai õhttvuõtt-teâđ</p>
</list></body></document>
