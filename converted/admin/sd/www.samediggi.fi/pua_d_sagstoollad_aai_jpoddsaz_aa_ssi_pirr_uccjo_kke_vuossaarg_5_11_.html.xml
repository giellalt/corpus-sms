<document xml:lang="sms" id="no_id"><header><title>Puäʹđ saǥstõõllâd ääiʹjpoddsaž aaʹšši pirr Uccjoʹǩǩe vuõssaarǥ 5.11. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>105</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/05/puad-sagstoollad-aaijpoddsaz-aassi-pirr-uccjokke-vuossaarg-5-11/?lang=nuo</origFileName><parallel_text xml:lang="fin" location="tule_keskustelemaan_ajankohtaisista_asioista_utsjoelle_maanantaina_5_11_.html"/><parallel_text xml:lang="sme" location="boade_sagastallat_aigeguovdilis_assiin_ohcejohkii_vuossargga_5_11_.html"/><parallel_text xml:lang="smn" location="puadi_savastallad_aigikyevdilis_aasijn_ucjuuhan_vuossaarga_5_11_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Puäʹđ saǥstõõllâd ääiʹjpoddsaž aaʹšši pirr Uccjoʹǩǩe vuõssaarǥ 5.11.</p>
<p><em type="italic">Sääʹmteeʹǧǧ halltõõzz riâššâm saǥstõõllâmpoodd juätkkje. Halltõs reäšš såbbres õhttvuõđâst saǥstõõllâmpoodd Uccjooǥǥ kåʹddpõõrtâst vuõssaarǥ 5.11. čiâss 18-20. Poodd mieʹrren lij kaaunõõttâd vuuʹd säʹmmlaivuiʹm da uʹvdded vuäittmõõžž saǥstõõllâd ääiʹjpoddsaž aaʹšši pirr. </em></p>
<p>Sääʹmteeʹǧǧ toimmplaan-tällõsarvvlõõzz 2018 mieʹldd halltõõzz såbbrid riâžžât vuäittmõõž mieʹldd Uccjooǥǥâst, Vuâččast, Heʹlssnest, Jeänõõǥǥ Karesâvvnest da Aanrest. Såbbri õhttvuõđâst riâžžât päiʹǩǩ-kååʹddest saǥstõõllâmpoodd, koʹst halltõs kaaunââtt vuuʹd säʹmmlaivuiʹm, mušttal õʹhtte ǩieʹzzeeʹl halltõspââʹj tuåimi pirr da oudd pannveerǥlab vuäittmõõžž saǥstõõllâd ääiʹjpoddsaž aaʹšši pirr.</p>
<p type="title">Čõõuč sååbbarkalenter :</p>
<p><span type="quote">5.11.2018 halltõõzz sååbbar da saǥstõõllâmpoodd Uccjooǥǥâst
4.12.2018 halltõõzz sååbbar da saǥstõõllâmpoodd Aanrest
18.12.2018 Sääʹmteeʹǧǧ sååbbar</span></p>
<p><em type="italic">Lââʹssteâđ: </em></p>
<p>Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</p>
</body></document>
