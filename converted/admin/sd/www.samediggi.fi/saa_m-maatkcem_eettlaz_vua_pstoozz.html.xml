<document xml:lang="sms" id="no_id"><header><title>Sääʹm-maatkčem eettlaž vuäʹpstõõzz - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>157</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/saam-maatkcem-eettlaz-vuapstoozz/?lang=nuo</origFileName><parallel_text xml:lang="eng" location="ethical_guidelines_for_sami_tourism.html"/><parallel_text xml:lang="fin" location="saamelaismatkailun_eettiset_ohjeet.html"/><parallel_text xml:lang="sme" location="sameturismma_etihkalas_ravvagat.html"/><parallel_text xml:lang="smn" location="samimadhasem_eettisiih_ravvuuh.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹm-maatkčem eettlaž vuäʹpstõõzz</p>
<p>Sääʹmteeʹǧǧ sååbbar priimi 24.9.2018 vasttõsvuõđlaž da eettlânji ǩeâllʼjeei sääʹm-maatkčem tuåimmjemvuâđđjurddjid. Eettlaž vuäʹpstõõzzi väʹlddtäävtõssân lij jaukkeed sääʹmvuõđ äuʹǩǩen õõʹnni maatkčummuž da maatkčummuž pääiʹǩ leävvneei säʹmmlaid kuõskki vââǥǥlaž teâtt. Nuʹbben teäddceäkldõssân lij staanâd maatkčummuž åålǥbeällsaž narood kulttuurnaaʹlid da äʹrbbvuõđid.</p>
<p><em type="italic">Ǩeän vääras eettlaž vuäʹpstõõzz lie jurddum? </em></p>
<p>Eettlaž vuäʹpstõõzz lie jurddum vuõss-sâjjsânji sääʹmõõutstõõzz åålǥbeällsaž tuåimmjeeʹjid, kook veʹǩǩe čõõđ sääʹmkulttuur määtklaž puuʹtʼtâsttmõõžž, čuäʹjtummuž da saaǥǥtummuž.</p>
<p><em type="italic">Mâiʹd miârkkšââvv sääʹm-maatkčem? </em></p>
<p><em type="italic">S </em><em type="italic">ääʹm-maatkčem </em>lij maatkčummuž, koʹst sääʹmkulttuur resuursid äuʹǩǩeeʹl puuʹtʼtet maatkčemkääzzkõõzzid da tõid taʹrjjeet jäärnaǩtuåimmjummuž vuâđain. Tõt vuäitt leeʹd <em type="italic">sääʹmvuõʹtte vuâđđõõvi maatkčummuž </em>, koʹst sääʹmõõutstõõzz seʹst pueʹtti tuåimmje maatkčemjieʹllemvueʹjj harjteeʹjen, leʹbe tõt vuäitt leeʹd <em type="italic">sääʹmvuõđ äuʹǩǩen õõʹni maatkčummuž </em>, koʹst sääʹmõõutstõõzz åålǥbeäʹlnn pueʹtti maatkčemjieʹllemvueʹjj harjteei de jeeʹres maatkčemtuåimmjeei äuʹǩǩee da âʹnne äuʹǩǩen sääʹmkulttuuʹre õhttneei da/leʹbe čuäʹjteei elemeeʹntid maatkčemkääzzkõõzzin väʹlddveärlaž õhttvuõđtaa sääʹmõõutstõʹsse. </p>
<p type="title">Vasttõsvuõđlaž da eettlânji ǩeâllʼjeei sääʹm-maatkčem tuåimmjemvuâđđjurddi</p>
<list/><p type="title">Ääiʹjpoddsaž</p>
<p><em type="italic">Laadd eettlaž vuäʹpstõõzzid tääiʹben. </em>Vuäʹpstõõzzin puäʹđet õlmstâʹtted vuänõõzz da jåårǥlõõzzid eeʹjj 2018 äiʹǧǧen. </p>
<p><em type="italic">Lââʹssteâđ: </em></p>
<p>Plaaneei Kirsi Suomi, Kulttuurlânji vasttõsvuõđlaž sääʹm-maatkčem, 010 839 3118, kirsi.suomi(at)samediggi.fi</p>
</body></document>
