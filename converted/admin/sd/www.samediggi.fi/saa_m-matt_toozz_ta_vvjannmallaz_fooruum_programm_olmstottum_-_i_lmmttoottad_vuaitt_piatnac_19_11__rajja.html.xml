<document xml:lang="sms" id="no_id"><header><title>Sääʹm-mättʼtõõzz tâʹvvjânnmallaž fooruum programm õlmstõttum - iʹlmmttõõttâd vuäitt piâtnâc 19.11. räjja - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>166</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/11/17/saam-matttoozz-tavvjannmallaz-fooruum-programm-olmstottum-ilmmttoottad-vuaitt-piatnac-19-11-rajja/?lang=nuo</origFileName><parallel_text xml:lang="fin" location="saamelaisopetuksen_pohjoismaisen_foorumin_ohjelma_julkaistu_-_ilmoittautua_voi_perjantaihin_19_11__asti.html"/><parallel_text xml:lang="sme" location="sameoahpahusa_davviriikkalas_foruma_programma_lea_almmuhuvvon_-_almmuheapmi_lea_rabas_bearjadaga_19_11__radjai.html"/><parallel_text xml:lang="smn" location="samimattaattas_tave-eennamlii_foorum_ohjelm_almostittum_-_almottattad_puahta_vastuppeeivi_19_11__rai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹm-mättʼtõõzz tâʹvvjânnmallaž fooruum programm õlmstõttum – iʹlmmttõõttâd vuäitt piâtnâc 19.11. räjja</p>
<p>Sääʹm-mättʼtõõzz tâʹvvjânnmallaš foorum ǩiččlâtt raajjâd obbkaart sääʹm-mättʼtõõzzâst Lääʹddest, Ruõccâst da Taarrâst. Fooruum täävtõssân lij oouʹdeed mättʼtõõzz raajid râstldeei õhttsažtuâj da škooultõspoliittlaž sââʹj šõddâmjânnmin. Fooruuʹme liâ iʹlmmtõõttâm šurr joukk veʹrǧǧniiʹǩǩid, škooultõspoliittlaž vaikkteei, sääʹm-mättʼtõõzz tuʹtǩǩeei da uʹčteeʹl.</p>
<p>– Tâʹvvjânnmallaš sääʹm-mättʼtõõzz foorum lij mõõn pueʹrmõs podd väʹlddkååʹdd raajid râstldeei škooultõspoliittlaž saǥstõõllmõʹšše. Meeʹst liâ jiânnai õhttsaž vaʹǯǯtõõzz, kooi räʹtǩǩummuš õõlǥat nuʹtt-i mieʹrrteâttla da kuʹǩesäiggsa politiikk, särnn Sääʹmteeʹǧǧ vuõssmõs väärrsaaǥǥjååʹđteei Anni Koivisto.</p>
<p>– Tuäivvap, što foorum peäʹlstes nâânad škooultõspoliittlaž sââʹj juʹn åårrmest åårrai õhttsažtuâjjraajõõzzi diǥu Sääʹm parlamentaarlaž suåvtõõzz seʹst. Lââʹssen tõn lij jorddmõš altteed ođđ äiʹǧǧpââʹjj Tâʹvvjânnmallaš mättʼtõsministeriai, Sääʹmteeʹǧǧ da Sámi allaskuvla kõskksaž škooultõspoliittlaž õhttsažtuâjast, särnn Koivisto.</p>
<p>Fooruuʹme lij vueiʹtlvaž iʹlmmttõõttâd piâtnâc 19.11. räjja neʹttseeidain www.rajahissameoahpahus.com , koʹst še programm lij vueiʹnnemnalla.</p>
<p><em type="italic">Lââʹssteâđ: </em></p>
<p>Saaǥǥjååʹđteei Tuomas Aslak Juuso tuomas.juuso(at)samediggi.fi 040 687 3394 / 010 839 3101</p>
<p>I väärrsaaǥǥjååʹđteei Anni Koivisto anni.koivisto(at)samediggi.fi 040 415 5969</p>
<p>Škooultõspiisar Ulla Aikio-Puoskari Sääʹmteʹǧǧ +358(0)10 839 3112 ulla.aikio-puoskari(at)samediggi.fi</p>
<p>Ǩiõllstaanpiisar Anne Kirste Aikio Sääʹmteʹǧǧ 010 839 3124 anne-kirste.aikio(at)samediggi.fi</p>
</body></document>
