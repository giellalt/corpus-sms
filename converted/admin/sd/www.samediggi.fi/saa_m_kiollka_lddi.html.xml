<document xml:lang="sms" id="no_id"><header><title>Sääʹm Ǩiõllkaʹlddi - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>138</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/saam-kiollkalddi/?lang=nuo</origFileName><parallel_text xml:lang="fin" location="sami_giellagaldu.html"/><parallel_text xml:lang="sme" location="sami_giellagaldu.html"/><parallel_text xml:lang="smn" location="saami_kielakaldee.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹm Ǩiõllkaʹlddi</p>
<p>Sääʹm Ǩiõllkaʹlddi (Saamen Kielikaltio) lij sääʹm meer õhttsažtâʹvvjânnmallaš äʹšštobddiorgaan sääʹmǩiõlid kuõskki aaʹššin. Lääʹdd, Ruõcc da Taarr Sääʹmtiiʹǧǧi vuâđđeem sääʹmǩiõli ämmat- da resursskõõskõs Sääʹm Ǩiõllkaʹlddi lij vuâđđuum ǩiiddâs jiõččnaž tåimmorgaanân Taarr Sääʹmteʹǧǧ õhttvuõʹtte 2022.</p>
<p>Sääʹm Ǩiõllkaʹlddi vaʹsttad sääʹmǩiõlid kuõskki tâʹvvjânnmallaš õhttsažtuâj koordinâsttmõõžžâst, raavummšest da õõuʹdummšest. Sääʹm Ǩiõllkaʹlddi jurddjen lij sääʹm ǩeʹrjjǩiõli da mainstemǩiõli šõddeem kulttuurääʹrb seeiltummuš, käddmõš da õõudâsviikkmõš di sääʹmǩiõli seeiltummuš, raavummuš da õõudâsviikkmõš vääʹldeeʹl seämmast lokku jeeʹres sääʹmǩiõli taarbid, vaʹǯǯtõõzzid da resuursid.</p>
<p>Sääʹm Ǩiõllkaʹlddi vaʹsttad sääʹmǩiõli ǩiõllhuâlast. Sääʹm Ǩiõllkaʹlddi toiʹmmai õhttsaž äʹšštobddiorgaanân sääʹm ǩeʹrjjǩiõli noormtummuž kuõskki aaʹššin. Tääzz koʹlle terminologia noormtummuš da ǩeeʹrjtemvuâkkõõzz. Sääʹm Ǩiõllkaʹlddi tuâjjan lij regsmâʹtted sääʹmǩiõli sannõõzz da vieʹǩǩted nääiʹt peäʹlstes staanâd sääʹmǩiõli pueʹttiääiʹj. Sääʹm Ǩiõllkaʹlddi oudd ǩiõllõõʹnnʼjid sääʹmǩiõli ââʹnnma kuulli teâđ, neävvaid da vuäppõõzzid.</p>
<p type="title">LÂÂʹSSTEÂĐ</p>
<p>Mika Saijets</p>
<p><em type="italic">Sääʹm Ǩiõllkaʹlddi jååʹđteei </em></p>
<p>+47 78 47 41 48, +47 902 01 138</p>
<p>mika.saijets(at)giellagaldu.org</p>
<p type="title">Ääiʹjpoddsaž</p>
</body></document>
