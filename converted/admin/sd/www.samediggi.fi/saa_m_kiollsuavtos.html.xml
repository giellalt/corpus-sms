<document xml:lang="sms" id="no_id"><header><title>Sääʹm ǩiõllsuåvtõs - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>191</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/luvddkaadd/saam-kiollsuavtos/?lang=nuo</origFileName><parallel_text xml:lang="eng" location="sami_language_council.html"/><parallel_text xml:lang="fin" location="saamen_kielineuvosto.html"/><parallel_text xml:lang="sme" location="sami_giellaraddi.html"/><parallel_text xml:lang="smn" location="saami_kielaraadi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹm ǩiõllsuåvtõs</p>
<p><em type="italic">Sääʹm ǩiõllsuåvtõõzzâst lie eeʹttkõsttum puk kolmm Lääʹddjânnmest mainstum sääʹmǩiõl: tâʹvvsääʹmm, aanarsääʹmm da nuõrttsääʹmm. </em></p>
<p>Ǩiõllsuåvtõõzz tuâjaid koʹlle jm. tuõʹllʼjed da ooudâsviikkâd Lääʹddjânnmest õnnum sääʹmǩiõlid, uʹvdded vuäʹppõõzzid da siâzztõõzzid ǩiõll- da nõmmõshuõʹlle da terminologiaaʹje õhttneei aaʹššin, oouʹdeed ǩiõl tuʹtǩǩummuž, jueʹǩǩed teâđ sääʹmǩiõlin da vuässõõttâd tâʹvvjânnmallaš ǩiõllõhttsažtuõjju. Lââʹssen sääʹm ǩiõllsuåvtõs oudd õõutsââʹjest sääʹmǩiõl konttrin vaalpõõʹji Sääʹmtegga čiõlǥtõõzz sääʹmǩiõl kuõskki lääʹjjšiõttummuž suåvldummšest di säʹmmlai ǩiõlʼlaž vuõiggâdvuõđi teâuddjummšest da ǩiõllåårrmõõžži ouddnummšest. Sääʹmǩiõll-lääʹjj 29 § õõlǥtam čiõlǥtõs lij uvddum vuõssmõs vuâra eeʹjj 2008 pâʹsslašttâm-mannust.</p>
<p>Ǩiõllsuåvtõõzzâst lij vääžnai poliittlaž rool sääʹmǩiõllsai vuõiggâdvuõđi vuåppjen da sääʹmǩiõli oouʹdeeʹjen õõutsââʹjest Sääʹmteeʹǧǧ piisarkååʹddest tuåimmjeei sääʹmǩiõl konttrin.</p>
<p>Vääžnai vueʹss ǩiõllsuåvtõõzz tuâjast lij õhttsažtuâjj sääʹm ǩiõll-luʹvddkooʹddin di jeeʹres sääʹm- da uuʹccbõsǩiõlivuiʹm da ǩiõlltuʹtǩǩummšin reâuggai tuåimmjeeʹjivuiʹm, koid lie ouddm. Kotus (Dommjânnmallaš ǩiõli kõõskõs) . Ǩiõllsuåvtõõzzâst lij jiiʹjjes eeʹttǩeei Euroopp uuʹccbõsǩiõli konttâr (Eblul) Lääʹddjânnam juâǥǥas, Fibluli halltõõzzâst še. Ǩiõllsuåvtõs lij tuâjstes ooudääm tiõttum sääʹmǩiõl sannõsprojeeʹktid še.</p>
<p>Sääʹm ǩiõllsuåvtõs juâkk õõut vuâra vaalpââʹjest Sääʹm ǩiõlltuâjj-ciist .</p>
<p><em type="italic">Sääʹm ǩiõllsuåvtõʹsse koʹlle iiʹjjin 2020-2023 täk vuäzzla: </em></p>
<p><em type="italic">Vuäzzla: </em>Ljetoff Tauno, sj. Seurujärvi-Kari Irja, vsj. Aikio Matti Jääskö Neeta Valkeapää Niko Sara Magreta Eriksen Kati </p>
<p><em type="italic">Väärrvuäzzla: </em>Harju Terhi Magga Arla Magga-Vars Petra Seurujärvi Jussa Pautamo Ellen Magga Juhan-Tuommá Lukkari Sammol </p>
</body></document>
