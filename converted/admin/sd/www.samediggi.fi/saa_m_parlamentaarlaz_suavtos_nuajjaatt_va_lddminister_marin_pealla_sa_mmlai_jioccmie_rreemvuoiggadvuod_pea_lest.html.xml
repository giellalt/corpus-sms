<document xml:lang="sms" id="no_id"><header><title>Sääʹm parlamentaarlaž suåvtõs nuäjjââtt väʹlddminister Marin peälla säʹmmlai jiõččmieʹrreemvuõiggâdvuõđ peäʹlest - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>179</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/23/saa%CA%B9m-parlamentaarlaz-suavtos-nuajjaatt-va%CA%B9lddminister-marin-pealla-sa%CA%B9mmlai-jioccmie%CA%B9rreemvuoiggadvuod-pea%CA%B9lest/?lang=nuo</origFileName><parallel_text xml:lang="eng" location="the_sami_parliamentary_council_appeals_to_prime_minister_marin_to_ensure_the_right_of_the_sami_to_self-determination.html"/><parallel_text xml:lang="fin" location="saamelaisten_parlamentaarinen_neuvosto_vetoaa_paaministeri_mariniin_saamelaisten_itsemaaraamisoikeuden_puolesta.html"/><parallel_text xml:lang="sme" location="sami_parlamentaralas_raddi_doarjala_oaiveministtar_marinii_samiid_iesmearridanvuoigatvuoda_beales.html"/><parallel_text xml:lang="smn" location="saami_parlamentaarlas_raadi_oovdanpuahta_aannum_uaiviminister_marinan_sammilij_jiesmeridemvuoigadvuoda_peeleest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹm parlamentaarlaž suåvtõs nuäjjââtt väʹlddminister Marin peälla säʹmmlai jiõččmieʹrreemvuõiggâdvuõđ peäʹlest</p>
<p>Sääʹm parlamentaarlaž suåvtõs (SPN) nuäjjââtt väʹlddminister Sanna Marin peälla säʹmmlai jiõččmeäʹrreemvuõiggâdvuõđi teâuddjummuž da alggmerrai fiʹttjummuž õõuʹdeem diõtt õõutveäkka Lääʹdd, Ruõcc da Taarrriikkjååʹteeji vuiʹm. Nuäjjõõttmõõžž uʹvddeš Mariʹne nelljdpeeiʹv tueʹlää Brysselist suu kuõssjem ääiʹj Barentsin vuuʹd alggmeerai õllsåbbrest . SPN räukk še muʹštted Ruõššjânnam säʹmmlaid vääin juätkkjeen.</p>
<p>Suåvtõs kägg ouʹdde ââldmõs aaiʹji õuddmiârkid vaʹǯǯtõõzzin säʹmmlai jiõččmieʹrreemvuõiggâdvuõđ teâuddjummšest jeeʹres jânnmin, õuddmiârkkân Lääʹddjânnmest sääʹmteʹǧǧlääʹjj oođeem õhttvuõđâst. Suåvtõs räukk, što riikk ainsmââtče fiʹttjõõzz säʹmmlaid staanum alggmeervuõiggâdvuõđin pukin tuʹmmstõktuâj taaʹzzin: pääiklânji, meersânji da Euroopp Unioonâst. Lââʹssen suåvtõs pohtt õuʹdde huõlâs Ruõššjânnam säʹmmlai vaiʹǧǧes vueʹjjest Ruõššjânnam hyökkäyssodan võʹlltemvääin juätkkjeen da räukk, što siʹjji neeuʹres sââʹj jeät väjldââttče.</p>
<p>Nuäjjõõttmõõžž lie vuâllaǩeeʹrjtam sääʹmteeʹǧǧ saaǥǥjååʹđteei Tuomas Aslak Juuso, Silje Karine Muotka da Håkan Jonsson, kååʹtt toiʹmmai še SPN saaǥǥjååʹđteeʹjen. Saaǥǥjååʹđteei Jonsson da Muotka uʹvdde nuäjjõõttmõõžž Mariʹne õõutsââʹjest Lääʹdd Sääʹmteeʹǧǧ I väärrsaaǥǥjååʹđteeʹjin Anni Koivistoin.</p>
<p>Looǥǥ Sääʹm parlamentaarlaž suåvtõõzz ceälkkmõõžž eŋgglõsǩiõʹlle tääiʹben .</p>
<p><em type="italic">Lââʹssteâđ: </em>Tuomas Aslak Juuso Saaǥǥjååʹđteei 040 687 3 394 tuomas.juuso(at)samediggi.fi </p>
<p>Anni Koivisto I väärrsaaǥǥjååʹđteei anni.koivisto(at)samediggi.fi 040 415 5969</p>
<p>Inka Saara Arttijeff Meeraikõskksaž aaʹšši piisar 050 574 7629 inka-saara.arttijeff(at)samediggi.fi</p>
</body></document>
