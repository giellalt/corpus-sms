<document xml:lang="sms" id="no_id"><header><title>Sääʹmǩiõli ougglestmättʼtõshaʹŋǩǩõõzz nettseeid ävvne – mättʼtõʹsse iʹlmmtõõttmõš lij älggam - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>127</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/21/saamkioli-ougglestmatttoshankkoozz-nettseeid-avvne-matttosse-ilmmtoottmos-lij-alggam-2/?lang=nuo</origFileName><parallel_text xml:lang="fin" location="saamen_kielten_etaopetushankkeen_nettisivut_avautuivat_-_ilmoittautuminen_opetukseen_kaynnissa.html"/><parallel_text xml:lang="sme" location="samegielaid_gaiddusoahpahusfidnu_neahttasiiddut_rahppojedje_-_oahpahussii_almmuheapmi_algan.html"/><parallel_text xml:lang="smn" location="samikielai_kaidusmattaattashaava_nettisiijdoh_lekkasii_-_mattaattasan_almottattam_lii_algam.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmǩiõli ougglestmättʼtõshaʹŋǩǩõõzz nettseeid ävvne – mättʼtõʹsse iʹlmmtõõttmõš lij älggam</p>
<p>Sääʹmǩiõli ougglestmättʼtõõzz pilohtthaʹŋǩǩõõzz nettseeid lie äävuum. Seeidaid peäss tän liiŋk pääiʹǩ. Lookkâmeeʹjj 2019-2020 mättʼtõʹsse vuäitt iʹlmmtõõttâd seeidain käunnʼjeei lomaakkin.</p>
<p>Nettseeid taʹrjjee äiʹǧǧpoddsaž teâđ sääʹmǩiõli ougglestmättʼtõshaʹŋǩǩõõzzâst, tõn tuejjlain da uʹčteeʹlin di sääʹmǩiõli mättmateriaalin. Seeidain käunnʼje še jeärben škooulid da jeälteeʹjid jurddum haʹŋǩǩõõzz äʹššǩeeʹrj da lââʹssen saǥǥstõõllâmseidd škooulniiʹǩǩid da mättʼtõõttjid.</p>
<p>Seeidaid peeiʹvtet haʹŋǩǩõõzz ääiʹjpoddsaž šõddmõõžžid, ođđsid da teâđtõõzzid di materiaalid, koid mättʼtõõtti räʹjje. Nettseeidai pääiʹǩ vuäitt še iʹlmmtõõttâd ougglestmättʼtõʹsse lookkâmekka 2019–2020. Iʹlmmtõõttâmäiʹǧǧ lij 22.2.2019 räjja.</p>
<p>Nettseeidai siiskõs da graaflaž plaanummšest vaʹstteei lie projektt-tuejjla Arla Magga, Eila Tapiola da Sääʹmteeʹǧǧ škooultõspiisar Ulla Aikio-Puoskari õõutâst nettpuuʹtʼteei Eeva Mäkisin.</p>
<p type="title">Lââssteâđ:</p>
<p>Projekttšurr Eila Tapiola, eila.tapiola(at)utsjoki.fi, 040 7012 094</p>
<p>Projekttkoordinaattor Arla Magga, arla.magga(at)samediggi.fi, 040 1985 033</p>
<p>Škooultõspiisar Ulla Aikio Puoskari, ulla.aikio-puoskari(at)samediggi.fi, 010 8393 112</p>
<p>https://www.saamenetaopetus.com</p>
</body></document>
