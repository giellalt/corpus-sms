<document xml:lang="sms" id="no_id"><header><title>Sääʹmǩiõllsaž sosiaal- da tiõrvâsvuõttsueʹrj mättʼtõõttji da tuejjlai väʹlddkååddlaž kaartʼtõs - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>225</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/27/saa%CA%B9m%C7%A9iollsaz-sosiaal-da-tiorvasvuottsue%CA%B9rj-matt%CA%BCtoottji-da-tuejjlai-va%CA%B9lddkaaddlaz-kaart%CA%BCtos/?lang=nuo</origFileName><parallel_text xml:lang="fin" location="saamenkielisten_sosiaali-_ja_terveysalan_opiskelijoiden_seka_sivi-sote-ammattilaisten_valtakunnallinen_kartoitus.html"/><parallel_text xml:lang="sme" location="samegielat_sosiala-_ja_dearvvasvuohtasuorggi_studeanttaid_ja_bargiid_riikkaviidosas_karten.html"/><parallel_text xml:lang="smn" location="samikielalij_sosiaal-_ja_tiervasvuotasyergi_uappei_ja_pargei_valdikodalas_karttim.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmǩiõllsaž sosiaal- da tiõrvâsvuõttsueʹrj mättʼtõõttji da tuejjlai väʹlddkååddlaž kaartʼtõs</p>
<p>Poske (Tâʹvv-Lääʹddjânnam sosiaalsueʹrj siltteemkõõskõs) sääʹmjuâǥǥtõs čõõđat kõjldõõzz õhttsažtuâjast Perhekeskustoimintamalli Lappiin – integroidut monitoimijaiset palvelut perheille (Piârkõõskõstuåimmjem-mall Sääʹmjânnma – integrõsttum mäŋggtuåimmjeei kääzzkõõzz piârrjid) —haʹŋǩǩõõzzin (2017—2018). Pueʹtti mäddkåʹdd da soti-oođõõzzi mieʹldd lij vääžnai seʹlvted veiddsânji sääʹmǩiõllsaž sotisueʹrj siltteeʹji ämmatčeäʹppõõzz da ǩiõlsilttõõzz di sâjjdõõttmõõžž väʹlddkååʹddlanji. Mäddkåʹddoođõõzz mieʹldd sääʹmǩiõllsaž kääzzkõõzzi pueʹrab koordinâsttmõš da siltteeʹji kaartʼtõs lij õhtt čooudkõõččmõõžžin sääʹmǩiõllsaž kääzzkõõzzi staaneem peäʹlest.</p>
<p>Kõjldõs kuâskk vuõss-sââʹjest sääʹmǩiõllsaž čuõvtem- da sosiaal- da tiõrvâsvuõttsueʹrj ämmatniiʹǩǩid kooʹddin, organisaatioin, sieʹbrrkooʹddin di pueʹttiääiʹj soti-siltteeʹjid mättjemstroiʹttlin. Kõjldõʹsse vueiʹtte kuuitâǥ vuässõõttâd puk, ǩeäk haaʹlee puʹhtted silttõõzzâz sääʹmǩiõli vueʹzzest ouʹdde. Čiõlǥtõõzz puåđõõzzid ââʹnet mäddkåʹdd- da sotivalmštõõllmest pueʹreed leʹbe hiâlpeed sääʹmǩiõllsaž ämmatniiʹǩǩi kaunnmõõžž. Kõjldõõzz čõõđtet Webropol-kõjldõssân da vaʹsttummuš väldd nuʹtt 10-15 minuutt. Puåđõõzzin mainstep eeʹjj 2019 poodd.</p>
<p>Kõjldõʹsse vaʹsttummuš ij õõlǥât vaʹstteei ni koozz da kõjldõʹsse vuäitt vaʹstteed jiiʹjjes nõõmin leʹbe nõõmteʹmen še. Persoonteâđai ǩiõttʼtõõllmest jääʹǩǩtep EU teâttsuõjjasetõõzzid. Vaʹsttõõzzid ǩiõttʼtâʹlle Lape-haʹŋǩǩõõzz projeʹktt-tuâjjlaž, Sääʹmteeʹǧǧ sotipiisar, Poske sääʹmjuâǥǥtõõzz plaaneei di Lappi mäddkååʹdd sääʹmkääzzkõõzzi plaaneei. Vaʹsttõõzzid da õhttvuõtt-teâđaid ââʹnet pâi sääʹmǩiõllsaž sosiaal- da tiõrvâsvuõttkääzzkõõzzi di čuõvtemkääzzkõõzzi plaanummša da ooudâsviikkma. Vaʹsttõõzzid seeiltet staanâld suejjsaaʹnin suõjjuum mošttsääʹǧǧest. Vaʹstteei vuäitt cõggâd jiiʹjjes vaʹsttõõzzi âânnmõõžž mâʹŋŋlest vääʹldeeʹl õhttvuõđ Poske sääʹmjuâǥǥtõõzz plaaneeja.</p>
<list><p type="listitem">Sääʹmǩiõllsaž sosiaal- da tiõrvâsvuõttsueʹrj mättʼtõõttji väʹlddkååddlaž mättʼtõõttikaartʼtõs.</p>
<p type="listitem">Sääʹmǩiõllsai sosiaal- da tiõrvâsvuõttsueʹrj tuejjlai väʹlddkååddlaž kaartʼtõs.</p>
</list><p>Späʹssbõõššâp juʹn ouddǩiõʹtte vaʹsttõssad ooudâst. Raukkâp vaʹsttõõzzid kõjldõʹsse 14.12.2018 mõõneeʹst.</p>
<p type="title">Lââʹssteâđaid čiõlǥtõõzzâst oudd õhttvuõttooumaž:</p>
<p>Riitta Lehtola, riitta.lehtola@poskelappi.fi p. 040 16 26 424</p>
</body></document>
