<document xml:lang="sms" id="no_id"><header><title>Sääʹmnuõr nåʹrre viõǥǥees äimmõsmuuttâs vuâstta konfereeʹnsest 26.8. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>216</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/23/saamnuor-narre-vioggees-aimmosmuuttas-vuastta-konfereensest-26-8/?lang=nuo</origFileName><parallel_text xml:lang="eng" location="sami_youth_come_together_to_fight_climate_change_in_a_conference_on_26_august.html"/><parallel_text xml:lang="fin" location="saamelaisnuoret_kokoavat_voimansa_ilmastonmuutosta_vastaan_konferenssissa_26_8_.html"/><parallel_text xml:lang="sme" location="samenuorat_cohkkejit_famuideaset_dalkkadatrievdama_vuosta_konferanssas_26_8_.html"/><parallel_text xml:lang="smn" location="saminuorah_cuakkejeh_vuoimijdis_songngadahnubastus_vuasta_konferensist_26_8_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmnuõr nåʹrre viõǥǥees äimmõsmuuttâs vuâstta konfereeʹnsest 26.8.</p>
<p><em type="italic">Õhttsažtâʹvvjânnmallaž sääʹmnuõri konfereʹnss jäʹrjste 26.8.2021. Konfereeʹns teeʹmmen lij äimmõsmuuttâs da tõn jäʹrjste ougglõsõhttvuõđin. Konfereʹnss lij määusteʹmes da äävas pukid sääʹmnuõrid. </em></p>
<p>– Lij fiinâs,što sääʹmnuõr peäʹsse kuʹǩes ääiʹj pâiʹl valdiaraaji saǥstõõllâd siʹjjid ääiʹjpoddsain da vääžnai aaʹššin. Ååskam, što kaunnâp vääžnai kaggmõõžžid äimmõsmuttsa da tõn vuâsttsõʹžže tuõjju, leša še šiõttlõõvvmõʹšše kollʼjeeʹjen,räʹddjââtt nuõrisuåvtõõzz saaǥǥjååʹđteei Anni-Sofia Niittyvuopio.</p>
<p>Konfereeʹnsest kuullâp miõllǩiõttsaid särnnamvuâraid pirrõs- da äimmõsminister Krista Mikkosest. Sääʹmparlamentaarla suåvtõõzz saaǥǥjååʹđteeʹjest Aili Keskitalost, nuõr puäʒʒoummust Jussa Seurujääuʹrest de Sääʹmteeʹǧǧ saaǥǥjååʹđteei Tuomas Aslak Juusost. Lââʹzzen konfereeʹns prograammâst liâ tuâjjpõõrt. Tuâjjpõõrtid âʹnne nuõri jååʹđtem globaal organisaatia Youth4Nature, somevaikkteei Emmi Nuorgam de aktivistt,ohjjeei- ǩiõttǩeeʹrjteei Pauliina feodoroff.</p>
<p>– Tuäivvap,što nuõr vuässâʹtte smeʹllkanji tuâjjpõõrtid, koin oʹcce jiõccses pueʹrmõs vaikktemkuånstid. Äimmõsmuuttâs vuäitt tobddjed täärmtõõvvjen, leša haaʹleep äjšmâʹtted õhttsa viõǥǥ da saaǥǥ kaunnmõʹšše äimmõsmuttâz vuâsttsõõʹžžest õhttsažkååddlast tuâjast, ceälkk konfereeʹns projeʹktt-tuâjjtueʹjjeei Milla Pulska.</p>
<p>Aarktla alggmeer toʹbdde äimmõsmuttâz kõrrsubuin da sääʹmnuõr liâ-i peʹcclõõžžâst äimmõsmuttâz vaikktõõzzin säʹmmlai äʹrbbvuâđlai jieʹllemvueʹjjid da sääʹmmkulttuuʹre. Konfereeʹns mieʹtt häämmtaʹlle äimmõsmuttâz vuâsttsaž õõlmâsceälkkmõš de plaanee sääʹmnuõri õhttsaid valdiaraaji pâiʹlteei toiʹmmjemnaaʹlid.</p>
<p>Sääʹmparlamenttaarla suåvtõõzz vuâllsaž nuõrisuåvtõs jääʹrjast kueiʹt eeʹjj kõõskin tâʹvvjânnmallša sääʹmnuõri konfereeʹns. Konfereʹnss jäʹrjste õhttsažtuâjjan Taarr-,Ruõcc- da Lääʹddjânnam Sääʹmteeʹǧǧi nuõritoiʹmmjeeʹjivuiʹm. Konfereeʹns väʹlddjäʹrjsteeʹjen tåimmai Sääʹmteeʹǧǧ nuõrisuåvtõs. Konfereeʹns täävtõssân lij äjšmâʹtted sääʹmnuõrid säʹmmla õhttsažkååʹdd ooudâsviikkmõʹšše.</p>
<p>Lââʹssteâđaid konfereeʹnsest: www.nuor.fi</p>
<p type="title">Lââʹssteâđaid:</p>
<p>Anni-Sofia Niittyvuopio Sääʹmteeʹǧǧ nuõrisuåvtõõzz saaǥǥjååʹđteei 040 7082 072 anni-sofia.niittyvuopio(at)samediggi.fi</p>
<p>Milla Pulska Projeʹktt -tuâjjtueʹjjeei 0406695295 milla.pulska(at)samediggi.fi</p>
</body></document>
