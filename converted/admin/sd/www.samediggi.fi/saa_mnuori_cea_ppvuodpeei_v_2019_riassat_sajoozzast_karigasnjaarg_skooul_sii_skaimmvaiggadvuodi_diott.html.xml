<document xml:lang="sms" id="no_id"><header><title>Sääʹmnuõri čeäʹppvuõđpeeiʹv 2019 riâššât Sajoozzâst Karigasnjaarǥ škooul siiʹsǩäimmvaiggâdvuõđi diõtt - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>301</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/14/saamnuori-ceappvuodpeeiv-2019-riassat-sajoozzast-karigasnjaarg-skooul-siiskaimmvaiggadvuodi-diott/?lang=nuo</origFileName><parallel_text xml:lang="fin" location="saamelaisnuorten_taidetapahtuma_2019_jarjestetaan_sajoksessa_karigasniemen_koulun_sisatilaongelmien_takia.html"/><parallel_text xml:lang="sme" location="samenuoraid_daiddadahpahus_2019_ordnejuvvo_sajosis_garegasnjargga_skuvlla_sisaibmovattisvuodaid_dihte.html"/><parallel_text xml:lang="smn" location="saminuorai_taaidatabahtus_2019_uarnejuvvoo_sajosist_karigasnjaarga_skoovla_sisaimuvadisvuodai_tiet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmnuõri čeäʹppvuõđpeeiʹv 2019 riâššât Sajoozzâst Karigasnjaarǥ škooul siiʹsǩäimmvaiggâdvuõđi diõtt</p>
<p>Sääʹmnuõri čeäʹppvuõđpeeiʹv riâššât Sääʹmkulttuurkõõskõs Sajoozzâst njuhččmannu 10.-11. peeiʹvin. Šõddmõõžž jeäʹt riõššu ääiʹjab teâđain čooʹreeʹn Uccjooǥǥ Karigasnjaarǥ škooulâst da Njálla-määŋgtuåimpõõrtâst škooulâst očndõõttâm tuõttšõs siiʹsǩäimmvaiggâdvuõđi diõtt. Ääʹššest lij suåppum škooul, kååʹdd da Sääʹmteeʹǧǧ škoouʹlʼjem- da mättmateriaal-luʹvddkååʹdd kõõsk.</p>
<p>Sääʹmteʹǧǧ vuäǯǯai nelljdpeeiʹv 10.1. teâđ Karigasnjaarǥ škooul tuõttšõs siiʹsǩäimmvaiggâdvuõđin. Seämmast kååʹddest tuåivvuš, što šõddmõõžž jeäʹt ääiʹjben suåppum vueʹjjest čooʹreeʹn riõššu Karigasnjaarǥâst. Nuʹtt Sääʹmteʹǧǧ ko Uccjooǥǥ kåʹdd proʹsttje vueʹjj. – Pueʹtted tiõrvân Karigasnjaʹrǧǧe teʹl, ko meeʹst lie puõʹttivuõđâst tiõrvâs sââʹj leʹbe ođđ škooul, ceälkk Uccjooǥǥ čuõvtemjååʹđteei Laura Arola.</p>
<p>Šõddmõõžž äiʹǧǧ da teeʹm seilla seämmanallšeeʹmen. – Šõddmõš älgg ääʹveempooddin seäradjeäʹǩǩää 10.4. da juätkkai nelljdpeeiʹv 11.4. jeäʹǩǩespeeiʹv räjja, maainâst Sääʹmteeʹǧǧ škoouʹlʼjempiisar Ulla Aikio-Puoskari.</p>
<p>Šõddmõõžž väʹlddkååddlaž teeʹmmen lij teaʹtter da sääʹm teeʹmmen <span type="quote">“Mušttlummuž määŋg hääm/Kertomisen monet muodot”</span>. Šõddmõõžž õhttvuõʹtte jäʹrjstet še âʹlddmättʼtõspeiʹvv mättʼtõõttjid, kookk loʹǩǩe sääʹmǩiõlid dommvuud kooddi oouǥpeäʹlnn. Väʹlddkååddlaž teeʹm vuäʹppõõzz käunnʼje https://nuorikulttuuri.fi/ -seeidain. Sääʹm teeʹmm vuäitt leeʹd õm. juõigg, livđđ, leuʹdd, mainnâz mušttlummuš leʹbe jeeʹres kriiʹlc âʹlnn čuäʹjtum sääʹnnčeäppõs. Tääʹrǩab vuässõõttâmvuäʹppõõzzid iʹlmmtet alggǩiiđâst, leša valmštõõttmõš kannat altteed juʹn ååʹn! Čuâv Sääʹmteeʹǧǧ säiʹmmseeidaid www.samediggi.fi</p>
<p>Âʹlddmättʼtõspeiʹvv 10.4 jäʹrjstet mättʼtõõttjid, kook loʹǩǩe sääʹmǩiõlid ougglõsmättʼtõõzz pääiʹǩ sääʹmvuuʹd oouǥpeäʹlnn, tän peeiʹv pirr teâđad pilotthaʹŋǩǩõõzz koordinaattor. Čuâv haʹŋǩǩõʹsse ävvneei säiʹmmseeidaid še!</p>
<p>Sääʹmteeʹǧǧ škooultõs- da mättmateriaalkoontâr lij šõddmõõžž väʹlddjäʹrjsteejen. Šõddmõõžž riâššmõõžžâst lie mieʹldd še, Lappi ǩeʹrjjpõõrt Jutaava kirjasto-haʹŋǩǩõs, Sääʹmteeʹǧǧ Päärnaikulttuurkõõskõs Mánnu, Sääʹm-musikk-kõõskõs da Nuõrisuåvtõs.</p>
<p type="title">Šõddmõõžž äiʹǧǧtaull:</p>
<list><p type="listitem">tääʹrǩab teâđ šõddmõõžž šlaajin, iʹlmmtõõttmõõžžâst, säättain da instummšin täʹlvv-pâʹsslašttâm-mannust;</p>
<p type="listitem">iʹlmmtõõttmõš di ǩeâšttõõttmõõžžid vuässõõttjid, da jeeʹres vuässõõttjid ävvan neeʹttest 1.3. da poott 15.3.;</p>
<p type="listitem">čeäʹppvuõđpeeiʹv puuʹtʼteei alttad tuejas Sääʹmteeʹǧǧ škooultõs- da mättmateriaalkonttrest nuʹt kueʹhtt määnpââi õuʹddel šõddmõõžžâst ;</p>
<p type="listitem">Sääʹmnuõri čeäʹppvuõđpeiʹvv Aanrest 10.-11.4.2019 da</p>
<p type="listitem">Väʹlddkååddlaž TEATRIS-šõddmõš Jyväskyläst 24.-26.5.2019.</p>
</list><p type="title">Lââssteâđ:</p>
<list><p type="listitem">škooultõs- da mättmateriaalkoontâr: anni.nakkalajarvi(at)samediggi.fi, 040 511 1821; ulla.aikio-puoskari(at)samediggi.fi, 040 767 3101;</p>
<p type="listitem">Sääʹmǩiõli ougglõsõhttvuõđid õõʹnni mättʼtõõzz pilotthaʹŋǩǩõs: arla.magga(at)samediggi.fi, 040 198 5033;</p>
<p type="listitem">Jutaava kirjasto-haʹŋǩǩõs: minna.nakkalajarvi(at)rovaniemi.fi, 016 322 21 77;</p>
<p type="listitem">Sääʹm päärnaikulttuurkõõskõs Mánnu: petra.magga(at)samediggi.fi, 040 732 5503.</p>
</list></body></document>
