<document xml:lang="sms" id="no_id"><header><title>Sääʹmnuõri čeäʹppvuõttpeeiʹvest ciʹsttješ vuässõõđjid kriʹlcc- da ǩiõtt-tuâjjrääidain - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>343</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/02/saa%CA%B9mnuori-cea%CA%B9ppvuottpeei%CA%B9vest-ci%CA%B9sttjes-vuassoodjid-kri%CA%B9lcc-da-%C7%A9iott-tuajjraaidain/?lang=nuo</origFileName><parallel_text xml:lang="fin" location="saamelaisnuorten_taidetapahtumassa_palkittiin_osallistujia_lava-_ja_kasityosarjoissa.html"/><parallel_text xml:lang="sme" location="samenuoraid_daiddadahpahusas_balkkasuvvojedje_oassevaldit_loaiddastan-_ja_duodjeluohkain.html"/><parallel_text xml:lang="smn" location="saminuorai_taaidatabahtusast_palhasuvvojii_uasalisteeh_lavdastem-_ja_tyejijuavhuin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmnuõri čeäʹppvuõttpeeiʹvest ciʹsttješ vuässõõđjid kriʹlcc- da ǩiõtt-tuâjjrääidain</p>
<p>Eeʹjj 2023 Sääʹmnuõri čeäʹppvuõttpeeiʹvest teeʹmmen leäi tän eeʹjj čuäʹjteei čeäppõõzz da spesiaalteeʹmmen sääʹmǩiõtt-tuâjj. Kuhttuin teeʹmin äʹšštobddijoukk ciʹsttji vuässõõđjid jeeʹres ââʹǩǩrääidain. Kriʹlcc-čuäjtõõzzi 13–20-âkksai rääidast vaʹlljeeš eeʹttkõʹstti väʹlddkååddlaž Nuõri Kulttuur-šõddmõʹšše, koon ââʹnet Kuopiost vueʹssmannust.</p>
<p>Sääʹmnuõri čeäʹppvuõttpeiʹvv leäi tän eeʹjjest väʹlddkååddlaž teeʹm meâldlânji määŋgčeäpplaž. Kriiʹlcest vuõiʹnneš da kuʹlleš laulli, juõiǥ, rääpp, taaʹns da teatter tõn jeeʹres maallin. Kuopio väʹlddkååddlaž väʹldd Nuõri Kulttuur festivaaʹle vaʹlljeeš eeʹttkõʹsttjen Uccjooǥǥ sääʹmlookkjiškooul teatterčuäjtõs ʹČiččâm viilljâž Uccjooǥǥâstʹ. Nuõri Kulttuur Festivaal ââʹnet Kuopiost 26.-27.5.2023. Kriʹlcc-čuäjtõõzzi äʹšštobddjen leʹjje Wimme Saari, Katja Gauriloff da Heli Aikio.</p>
<p>Spesiaalteeʹmmen leʹjje tän eeʹjj sääʹmǩiõtt-tuâjj, koʹst 6-12-âkksai rääidast vuõssmõs ciist vuõǯǯu kueʹhtt tuâj, Anna-Frida Vars šeʹšnnlaaukin da Nils-Máhte Paltto neeiʹbin. Ǩiõtt-tuâjj–teeʹmmen 13-20-rääidast vuõssmõs ciist vuäǯǯai Mággá Eriksen šeʹšnnlaaukin. Puk raiddu puättam ǩiõtt-tuâj leʹjje vueiʹnnemnalla Sajoozzâst Sääʹmnuõri ǩiõtt-tuâjjčuäjtõõzzâst. Ǩiõtt-tuâj äʹšštobddijoukkân leʹjje Yrjö Musta, Heini Wesslin da Korinna Korsström-Magga.</p>
<p>Sääʹmnuõri čeäʹppvuõttpeeiʹv õhttvuõđâst jäʹrjsteš še tuâjjpaaʹjid. Siida jäʹrjsti čuäʹrvvkeäʹppertuâjjpääʹj da tåimmjemnallšem čuäjtõskõõrv. Sajoozzâst peäʹlstes Sääʹm päärnaikulttuurkõõskõs Mánnu da Nuõrisuåvtõs jäʹrjste õhttsallaž pirrõsteemmsaž tuâjjpääʹj da Aanarkååʹdd nuõritåimm jäʹrjsti pinsspääʹj. Lââʹssen Nuõrikõõskõs Vasatokkast jäʹrjšteš toiʹmmjemnallšem disco. Ǩiõtt-tuâjjčuäjtõõzz vitriin čeäʹppvuõttpeivva uuʹdi lääinas Sääʹmvuuʹd škooultemkõõskõs.</p>
<p>Sääʹmteʹǧǧ späʹssbââšš tuâjjpaaʹji õõʹnnʼjid, äʹšštobddijooukid, jååʹđteeʹjid di õhttsažtuâjjkueiʹmid jäʹrjstum vuässõõttmõõžžâst. Spesiaal-späʹssbõõžžid sääʹmteʹǧǧ haaʹlad vääʹlted pukid sääʹmnuõri čeäʹppvuõđpeivva vuässõõtti päärnaid da nuõrid.</p>
<p><em type="italic">Čeäʹppvuõttpeeiʹvest ciʹsttjum tuâj da tuejjõõzz </em></p>
<p><em type="italic">Sääʹm ǩiõtt-tuâj rääidast äʹšštobddijoukk ciʹsttji täid tuâjaid: </em></p>
<p>6-12-âkksa</p>
<p>I cistt, juõkkum: Anna–Frida Vars, šeʹšnnlaukk I cistt, juõkkum: Nils–Máhte Paltto, neiʹbb Cisttpeäggtõs: Karigasnjaarǥ 1–2–klassneeʹǩǩ, kueʹll- da repptuejjõs</p>
<p>13–20-âkksa</p>
<p>I cistt: Mággá Eriksen, šeʹšnnlaukk Cisttpeäggtõs: Ellen Hannele Olsen, ǩieʹss-sääʹmpiiutâs</p>
<p><em type="italic">Čuäʹjteei čeäppõõzz-rääidast ciʹsttješ täid čuäjtõõzzid: </em></p>
<p>6–9-âkksa</p>
<p>I cistt: Karigasnjaarǥ škooul 1-2- kl, musikk, laaul II cistt: Karigasnjaarǥ škooul 1-2- kl, musikk, juõigg III cistt: Aanar škooul 1-2 kl, musikk, laaul Cisttpeäggtõs: Karigasnjaarǥ škooul 1-2 kl, taʹnss</p>
<p>9-12-âkksa</p>
<p>I cistt: Anni–Siviä da Helmi Länsman, Nuorgam, ǩeeuʹniǩteatter II cistt: Laura Virtanen, Tolppaniemi škooul, taʹnss III cistt: Karesuvanto škooul 3. da 5. kl, teatter Cisttpeäggtõs: Âʹvvel škooul 4. kl, musikk, rap</p>
<p>13–20–âkksa</p>
<p>I cistt: Uccjooǥǥ sääʹmlookkjiškooul, teatter II cistt: Hetta vuâđđškooul joukk, teatter III cistt: Karigasnjaarǥ škooul 6–9 kl, musikk</p>
<p><em type="italic">Lââʹssteâđaid: </em>Miia Ruokojärvi miia.ruokojarvi@samediggi.fi 010 839 3169|+358 (0) 403521549 </p>
<p><em type="italic">Snimldõk: Čeäppõspeeiʹv 2019. Ville-Riiko Fofonoff/Sääʹmteʹǧǧ </em></p>
</body></document>
