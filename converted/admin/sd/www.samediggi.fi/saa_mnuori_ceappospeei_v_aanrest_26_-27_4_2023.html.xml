<document xml:lang="sms" id="no_id"><header><title>Sääʹmnuõri čeäppõspeeiʹv Aanrest 26.-27.4.2023 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>150</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/01/23/saamnuori-ceappospeeiv-aanrest-26-27-4-2023/?lang=nuo</origFileName><parallel_text xml:lang="fin" location="saamelaisnuorten_taidetapahtuma_inarissa_26_-27_4_2023.html"/><parallel_text xml:lang="sme" location="samenuoraid_daiddadahpahus_anaris_26_-27_4_2023.html"/><parallel_text xml:lang="smn" location="saminuorai_taaidatabahtus_anarist_26_-27_4_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmnuõri čeäppõspeeiʹv Aanrest 26.-27.4.2023</p>
<p><em type="italic">Sääʹmnuõri čeäppõspeeiʹvid jäʹrjstet Aanrest, Sajoozzâst 26.-27.4.2023. Teeman lie taʹnni čuäjtõslaaǥǥan čeäppõõzz da nuʹbben sääʹm ǩiõtt-tuâj. </em></p>
<p>Sääʹmteʹǧǧ jääʹrjast Sääʹmnuõri čeäppõspeeiʹv Aanrest, sääʹmkulttuurkõõskõs Sajoozzâst 26.-27.4.2023. Väʹlddkååddlaž Nuori Kulttuuri-peeiʹv lie ođsmam da tõid jäʹrjstet taʹnni määŋgčeäppõsfestivaalân Kuopiost 25.-27.5.2023. Väʹlddkååddlaž peeiʹvid mallân ââʹneeʹl Sääʹmnuõri čeäppõspeeiʹvi teeman lie taʹnni čuäjtõslaaǥǥančeäppõõzz, kook vuäiʹtte leeʹd õuddmiârkkân musikk, teatter, tanss, stand up da kriʹlcctiivt. Nuʹbben teeman Sääʹmnuõri čeäppõspeeiʹvin lie taʹnni sääʹm ǩiõtt-tuejj (duodji, tyeji, ǩiõtt-tuejj) – sääʹmnuõri raajjâm tuâj kuâsttje čeäppõspeeiʹvi ääiʹj.</p>
<p>Pâjjnam jäʹrjstõõllâmkoolai da Sajoozz sõõʹji kapasiteeʹtt diõtt sääʹmnuõri čeäppõspeeiʹvi ââʹǩǩraajj lij taʹnni kaggum nuʹtt, što čeäppõspeeiʹvid vuäiʹtte vuässõõttâd 9-20-âkksa nuõr. Joouk lie: 9-12–âkksa, 13-16–âkksa di 16-20–âkksa.</p>
<p>Sääʹmnuõri čeäppõspeeiʹvi lââʹssen sääʹmteʹǧǧ älšmâtt 13-29-âkksaid sääʹmnuõrid ooccâd pâʹsslâšttam-mannust ävvneei virtuaalʼlaž Nuori Kulttuuri Digistage õõl, koozz puättam čuäjtõõzzin vueʹzz vaʹlljeet Kuopio festivaaʹle. Digistage vuâkkõõzz lie lookkâmnalla Nuori Kulttuuri neʹttseeidain.</p>
<p><em type="italic">Snimldõk: Čeäppõspeeiʹv 2 019. Ville-Riiko Fofonoff/Sääʹmteʹǧǧ </em></p>
<p type="title">Lââʹssteâđ:</p>
<p>Heli Aikio vs. mättmateriaalplaaneei heli.aikio[at]samediggi.fi +358 (0)10 839 3 107</p>
</body></document>
