<document xml:lang="sms" id="no_id"><header><title>Sääʹmteʹǧǧ ååcc kokk mieʹrteʹmes ääiʹj viõǥǥâst åårrai tuâjjkõskkvuõʹtte - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>187</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/07/saa%CA%B9mte%CA%B9%C7%A7%C7%A7-aacc-kokk-mie%CA%B9rte%CA%B9mes-aai%CA%B9j-vio%C7%A5%C7%A5ast-aarrai-tuajjkoskkvuo%CA%B9tte/?lang=nuo</origFileName><parallel_text xml:lang="fin" location="saamelaiskarajat_hakee_kokkia_toistaiseksi_voimassa_olevaan_tyosuhteeseen.html"/><parallel_text xml:lang="sme" location="samediggi_ohca_goahkka_doaisttazii_famus_leahkki_bargogaskavuhtii.html"/><parallel_text xml:lang="smn" location="samitigge_oca_kokka_tuaistaazan_vyeimist_orroo_pargokoskavuotan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ ååcc kokk mieʹrteʹmes ääiʹj viõǥǥâst åårrai tuâjjkõskkvuõʹtte</p>
<p>Aanar ceerkavsiʹjdde Juutuajooǥǥ riddu rajjum sääʹmkulttuurkõõskõs Sajos lij Lääʹddjânnam säʹmmlai vaaldâšm da kulttuur kõõskõs. Sajos lij määŋgkulttuurlaž vuõinnlõõttâmpäiʹǩǩ – šõddmõšpõrtt, koŋŋreʹsskõõskõs da sååbbarpäiʹǩǩ.</p>
<p>Ooccâp Sajoozz Čaiju restraʹntte põõrǥâsjiõggsaž, jiõččaltteejes, positiivlaž, soojjlõs di šiõǥǥ vuârrvaaiktõstääidlaž da teäddǩiõrddi ämmat-täiddsaž kookk mieʹrteʹmes ääiʹj viõǥǥâst åårrai tiuddpeivvsaž tuâjjkõskkvuõʹtte 1.6.2022 rääʹjest.</p>
<p>Määŋgpeällsaž tuâjaid koʹlle peiʹvvporrmõõžž da vitriinouddsi raajjmõš, sååbbartaʹrjjõõllmõõžž, äʹššneǩ-kääzzkõs, tukktiʹllʼjummši håiddmõš, liiʹtti, mašinai da ǩeʹttempõrttsõõʹji pottsen âânnmõš di jeeʹres restraant takai tuâj.</p>
<p>Ooccjin tuäivvap tuõjju ââʹnteei škooultõstuâǥǥa, riʹjttjeei haʹrjjnummuž vaʹstteei tuâjaid di hygienia- da alkoholpaass. Tuâjast taarbšet juõʹǩǩ peeiʹv sääʹmǩiõl, lääʹddǩiõl da eŋgglõsǩiõl. Tuâjjäiʹǧǧ lij tääuʹjmõsân arggpeeiʹvi 8–16 (36,15 č/neäʹttel).</p>
<p>Ââʹntemkaiʹbbjõsân lij tuâj ooudldem šiõttlõs škooultõs da sääʹmǩiõl täidd (asetõs 1727/95). Tuâj oʹnnstam håiddmõš ooudald veiddsõs sääʹmkulttuur tobddmõõžž.</p>
<p>Taʹrjjeep tuʹnne jiõččnaž da määŋgbeällsaž tuâj di šiõttlõs tiim tuu tuärjjan. Restrantt-tuâjjla päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ väʹǯǯlõsvuõtt-tääʹzz VI/II meâldlânji (1978,34 e /mp). Vuâđđpääʹlǩ õõl määuʹset 24 % sääʹmvuuʹd lââʹzz da lõõʹzzid tuõjju haʹrjjnummuž mieʹldd.</p>
<p>Lââʹssteâđaid tuâj pirr oudd markknâʹsttemjååʹđteei Katariina Guttorm 010 839 3109. Ooccmõõžžid âlgg tooiʹmted meâlddõõzzines addrõʹsse https://www.sympahr.net/public/pq.aspx?86eff48c fi-FI mââimõssân 7.3.2022 mõõneeʹst.</p>
<p>Lââʹssteâđ Sajoozz da Sääʹmteeʹǧǧ pirr neʹttseeidain www.sajos.fida www.samediggi.fi</p>
<p>Aanrest 7.2.2022 Sääʹmteʹǧǧ</p>
</body></document>
