<document xml:lang="sms" id="no_id"><header><title>Sääʹmteʹǧǧ ååcc kookk mieʹrräiggsaž tuõjju - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>216</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/24/saamelaiskarajat-hakee-kokkia-maaraaikaiseen-tyosuhteeseen/?lang=nuo</origFileName><parallel_text xml:lang="fin" location="saamelaiskarajat_hakee_kokkia_maaraaikaiseen_tyosuhteeseen.html"/><parallel_text xml:lang="sme" location="samediggi_ohca_goahkka_mearreaigasas_bargogaskavuhtii.html"/><parallel_text xml:lang="smn" location="samitigge_oca_kokka_meriaigasii_pargokoskavuotan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ ååcc kookk mieʹrräiggsaž tuõjju</p>
<p>Aanar ceerkavsiʹjdde Juutuajooǥǥ riddu rajjum sääʹmkulttuurkõõskõs Sajos lij Lääʹddjânnam säʹmmlai vaaldâšm da kulttuur kõõskõs. Sajos lij määŋgkulttuurlaž vuõinnlõõttâmpäiʹǩǩ – šõddmõšpõrtt, koŋŋreʹsskõõskõs da sååbbarpäiʹǩǩ.</p>
<p>Ooccâp Sajoozz Čaiju restraʹntte põõrǥâsjiõggsaž, jiõččaltteejes, positiivlaž, soojjlõs di šiõǥǥ vuârrvaaiktõstääidlaž da teäddǩiõrddi ämmat-täiddsaž kookk mieʹrräiggsaž tuõjju eeʹjj loopp räjja. Tuâjj älgg suåppmõõžž mieʹldd tâʹlles.</p>
<p>Sääʹmteʹǧǧ puätt tän mieʹrräiggsaž tuâj ääiʹj õlmstâʹtted ooccâmnalla kookk meäʹrteʹmes ääiǥas, tõn diõtt tåo tuõjju haaʹleeja tät lij šiõǥǥ podd tobdstõõttâd Čaijun kååʹffpäiʹǩǩ-resttrantt kookk tåimmkoʹvve di toiʹmmsuärgga.</p>
<p>Määŋgpeällsaž tuõjju kooll juõʹǩǩpeivvsaž kõskkpeiʹvvporrmõõžž plaanmõš  da valmštummuš, såbbartaʹrjjummši plaanmõš da raajjmõš õõutveäkka resttrantt-tuâjjlain, tukkutiʹllʼjõõzz di ǩeʹttempõõrt da -neävvai pottsenâânnmõš, äʹššneǩ-kääzzkõs da jeeʹres restraʹnttekuulli tuâj.</p>
<p>Ooccjin tuäivvap tuõjju ââʹnteei škooultõstuâǥǥa, riʹjttjeei haʹrjjnummuž vaʹstteei tuâjaid di hygienia- da alkoholpaass. Tuâjast taarbšet juõʹǩǩ peeiʹv sääʹmǩiõl, lääʹddǩiõl da eŋgglõsǩiõl. Tuâjjäiʹǧǧ lij tääuʹjmõsân arggpeeiʹvi 8–16 (36,15 č/neäʹttel).</p>
<p>Ââʹntemkaiʹbbjõsân lij tuâj ooudldem šiõttlõs škooultõs da sääʹmǩiõl täidd (asetõs 1727/95). Tuâj oʹnnstam håiddmõš ooudald šiõǥǥ sääʹmkulttuur tobddmõõžž.</p>
<p>Taʹrjjeep tuʹnne jiõččnaž da määŋgbeällsaž tuâj di šiõttlõs tiim tuu tuärjjan. Restrantt-tuâjjla päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ väʹǯǯlõsvuõtt-tääʹzz VI/II meâldlânji (2017,90 e /mp). Vuâđđpääʹlǩ õõl määuʹset 24 % sääʹmvuuʹd lââʹzz da lõõʹzzid tuõjju haʹrjjnummuž mieʹldd.</p>
<p>Lââʹssteâđaid tuâj pirr oudd markknâʹsttemjååʹđteei Katariina Guttorm 010 839 3109. Ooccmõõžžid âlgg tooiʹmted meâlddõõzzines addrõʹsse https://www.sympahr.net/public/pq.aspx?86eff48c mââimõssân 7.9.2022 mõõneeʹst.</p>
<p>Lââʹssteâđ Sajoozz da Sääʹmteeʹǧǧ pirr neʹttseeidain www.sajos.fi da www.samediggi.fi</p>
<p>Aanrest 24.8.2022 Sääʹmteʹǧǧ</p>
</body></document>
