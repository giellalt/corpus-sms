<document xml:lang="sms" id="no_id"><header><title>Sääʹmteʹǧǧ alttad Säʹmmla soti-oođõõzzâst -blogirääid õlmstâttmõõžž čõõuč 2020 äiʹǧǧen - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>173</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/09/22/saamtegg-alttad-sammla-soti-oodoozzast-blogiraaid-olmstattmoozz-coouc-2020-aiggen/?lang=nuo</origFileName><parallel_text xml:lang="fin" location="saamelaiskarajat_aloittaa_saamelaiset_sote-uudistuksessa_-blogisarjan_julkaisun_syksyn_2020_aikana.html"/><parallel_text xml:lang="sme" location="samediggi_almmustahttigoahta_samit_sode-odastusas_-bloggaraiddu_cavcca_2020_aigge.html"/><parallel_text xml:lang="smn" location="samitigge_almostitskuat_sammiliih_soti-udasmitmist_-blogiraaidu_coovca_2020_aaigi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ alttad Säʹmmla soti-oođõõzzâst -blogirääid õlmstâttmõõžž čõõuč 2020 äiʹǧǧen</p>
<p>22.9.2020 /</p>
<p>Vueʹssen soti-kampanjast Sääʹmteʹǧǧ älgg õlmstâʹtted S <em type="italic">äʹmmla soti-oođõõzzâst </em>-blogirääid sääʹmǩiõllsaž da kulttuurmeâldlaž soti-kääzzkõõzzi pirr, da tõid kuulli vaʹǯǯtõõzzi da vueiʹttemvuõđi pirr. Blogirääidast jeeʹres suõʹrji äʹšštobddi poʹhtte vueiʹnnmes da äʹšštobddmes vuâđald õuʹdde vuäinnmõõžžid soti-sueʹrj kääzzkõõzzin. </p>
<p>Blogirääidast saǥstõõlât soti-kääzzkõõzzi taʹrjjummšest õõutverddsažvuõđ ǩiõččâmkuuʹlmest di ääʹveet konkreettlaž õuddmiârkivuiʹm sääʹmǩiõllsai da kulttuurmeâldlaž kääzzkõõzzi miârktõõzz aarǥâst.</p>
<p><span type="quote">”Sääʹmǩiõllsaž da kulttuurmeâldlaž soti-kääzzkõõzzi taʹrjjummšest åårrai vaʹǯǯtõõzzi lââʹssen haaʹleep vuâmmšâʹtted nuʹtt ǩeeʹrjteeʹjid seämma ko lookkjid tõid vueiʹttemvuõđid, koid soti-oođõs taʹrjjad kääzzkõõzzi da tõid kuõskki lääʹjjšiõtteem oouʹdummšest”</span>, särnn saaǥǥjååʹđteei Tuomas Aslak Juuso blogirääid pirr.</p>
<p>Sääʹmteʹǧǧ alttii ǩieʹssmannust 2020 kampaanj õõutverddsaž sosiaal- da tiõrvâsvuõtthuâl (soti) kääzzkõõzzi beäʹlest. Lääʹddjânnam halltõs lij jåʹttʼtam soti-oođõõzz di soti-mäddkooʹddi vuâđđummuž, koi mieʹrren lij soti-kääzzkõõzzi čõõđtummuš pukid õõutverddsen. Marin halltõsprograʹmme lij še ǩeeʹrjtum čiõlgg saaʹnivuiʹm liʹnjjʼjummuž ǩiõlʼlaž vuõiggâdvuõđi nääʹllen teâuddjem staanmõõžžâst sääʹmǩiõʹlle.</p>
<p>Soti-kampanjain Sääʹmteʹǧǧ haaʹlad puʹhtted õõlmâs saǥstõõllma teâđ säʹmmlai soti-kääzzkõõzzi ânnʼjõž vueʹjjest da soti-kääzzkõõzzid kuulli lääʹjjšiõtteem oođeem taarbin säʹmmlai ǩiõččâmkuuʹlmest.</p>
<p>https://www.samediggi.fi/sote-uudistus/</p>
<p><em type="italic">Lââʹssteâđ </em></p>
<p>saaǥǥjååʹđteei Tuomas Aslak Juuso, 040 687 3394, tuomas.juuso(at)samediggi.fi</p>
<p>sosiaal- da tiõrvâsvuõttpiisar Anne Länsman-Magga, 040 182 9998, anne.lansman-magga(at)samediggi.fi</p>
</body></document>
