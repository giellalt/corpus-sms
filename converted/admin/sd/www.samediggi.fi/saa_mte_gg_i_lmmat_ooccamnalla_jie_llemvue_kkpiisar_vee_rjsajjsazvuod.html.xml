<document xml:lang="sms" id="no_id"><header><title>Sääʹmteʹǧǧ iʹlmmat ooccâmnalla jieʹllemvueʹǩǩpiisar veeʹrjsâjjsažvuõđ - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>177</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/03/09/saamelaiskarajat-ilmoittaa-haettavaksi-elinkeinosihteerin-viransijaisuuden-2/?lang=nuo</origFileName><parallel_text xml:lang="fin" location="saamelaiskarajat_ilmoittaa_haettavaksi_elinkeinosihteerin_viransijaisuuden.html"/><parallel_text xml:lang="sme" location="samediggi_almmuha_ohcanlahkai_ealahuscalli_virgesadjasasvuoda.html"/><parallel_text xml:lang="smn" location="samitigge_almoot_uuccamnaal_ialattascallee_virgesajasasvuoda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ iʹlmmat ooccâmnalla jieʹllemvueʹǩǩpiisar veeʹrjsâjjsažvuõđ</p>
<p>Tuâjjan lij odm. valmštõõllâd säʹmmlai jieʹllemvueʹjjid da tõi ooudâsviikkmõʹšše õhttneei aaʹššid vääʹldeeʹl lokku säʹmmlai äʹrbbvuõđlaž teâtt di tåimmad jieʹllemvueʹǩǩ- da vuõiggâdvuõttluʹvddkååʹdd čiõlǥteeʹjen. Jieʹllemvueʹǩǩpiisar tuâj liâ meäʹrtõllum Sääʹmteeʹǧǧ tuâjjriâššmõõžžâst 26 b §. Tuâjj älgg vueiʹtlva sõrgg da peštt jieʹllemvueʹǩǩpiisar veeʹrj ooccâm- da vaalšemproseeʹss ääiʹj (n. 2–3 mp). Sääʹmteʹǧǧ puätt tän sâjjsâžvuõđ poodd uʹvdded teâttân ooccâmnalla jieʹllemvueʹǩǩpiisar veeʹrj, di nääiʹt tuâjast älšmam ooumže tät lij šiõǥǥ podd tobdstõõttâd jieʹllemvueʹǩǩpiisar tuâj siiskõʹsse di tåimmvõudda.</p>
<p>Šiõttõsvuâđliʹžžen ââʹntemõõlǥtõssân lij veeʹrj õõudldem škooultõs da lââʹssen õõlǥtet sääʹmǩiõl silttummuž (asetõs 1727/95). Tuâj oʹnnsteeʹjes håiddmõš õõlǥat pueʹrr sääʹmkulttuur, sääʹm äʹrbbvuõđlaž teâđ, sääʹmvuuʹd da -jieʹllemvueʹjji di vaaldšemvuõđlai tuâjai tobddmõõžž di šiõǥǥ õhttsažtuâjj- da vuârrvaaiktemtääidaid. Vueʹrddep še vaalmâšvuõđ jiõččniʹžže reâugmõʹšše, pueʹrr organisâsttmõš- da teäddǩiõrddâmpâstlvažvuõđ. Tuâjast jääʹǩǩtet 1 määnpââʹj ǩiččlõddâmääiʹj. Päʹlǩǩ meäʹrtââvv Sääʹmteeʹǧǧ päʹlǩǩmõšriâžldõõǥǥ väʹǯǯelvuõtt-tääʹzz IV/II-III mieʹldd (vuâđđpäʹlǩǩ 2706,50–2645,46 euʹrred/mp). Vuâđđpääʹlǩ lââʹssen määuʹset tuâjjǩiõččlâsttmõõžž mieʹldd meäʹrtõõvi ǩiõččlâʹsttemlââʹzz di sääʹmvuuʹdest reâuǥeen 24 % sääʹmvuuʹd lââʹss. Ooccmõõžž tuõđštõõzzineez âʹlǧǧe vuõltteed Sääʹmteeʹǧǧ piisarkådda 23.3.2022 mõõneeʹst addrõõzzâst: https://www.sympahr.net/public/pq.aspx?a7b9a3d2</p>
<p>Lââʹssteâđaid tuâjast oudd vaaldâšmjååʹđteei Pia Ruotsala-Kangasniemi teʹl. 010 839 3106. Sääʹmteeʹǧǧ tåimmjummša vuäitt tobdstõõttâd neʹttaddrõõzzâst www.samediggi.fi</p>
<p>Aanrest 8.3.2022 Sääʹmteʹǧǧ</p>
</body></document>
