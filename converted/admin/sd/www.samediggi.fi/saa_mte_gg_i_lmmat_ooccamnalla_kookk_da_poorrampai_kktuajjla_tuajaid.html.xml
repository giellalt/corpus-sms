<document xml:lang="sms" id="no_id"><header><title>Sääʹmteʹǧǧ iʹlmmat ooccâmnalla kookk da poorrâmpäiʹǩǩtuâjjla tuâjaid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>366</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/14/saamtegg-ilmmat-ooccamnalla-kookk-da-poorrampaikktuajjla-tuajaid/?lang=nuo</origFileName><parallel_text xml:lang="fin" location="saamelaiskarajat_ilmoittaa_haettavaksi_kokin_ja_ravintolatyontekijan_tehtavat.html"/><parallel_text xml:lang="sme" location="samediggi_almmuha_ohcanlahkai_goahka_ja_restaurangngabargi_bargguid.html"/><parallel_text xml:lang="smn" location="samitigge_almoot_uuccamnaal_kooka_ja_raavadviasupargee_tooimaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ iʹlmmat ooccâmnalla kookk da poorrâmpäiʹǩǩtuâjjla tuâjaid</p>
<p type="title">Kokk/Poorrâmpäiʹǩǩtuâjjlaž</p>
<p>Aanar ceerkavsiʹjdde Juutuajooǥǥ riddu rajjum sääʹmkulttuurkõõskõs Sajos lij Lääʹddjânnam säʹmmlai vaaldâšm da kulttuur kõõskõs. Sajos lij määŋgkulttuurvuõđ vueiʹnnlõõttâmpäiʹǩǩ – šõddmõšpõrtt, koŋŋreʹsskõõskõs da sååbbarpäiʹǩǩ.</p>
<p>Ooccâp Sajoozz poorrâmpäiʹǩǩe põrggijiõggsaž, jiõččaltteejes, positiivlaž, lueʹǯǯjeei da ämmatčeäʹppvuõđlaž di šiõǥǥ vuârrvaikktemtääidaid vuäʹmsteei kookk mieʹrräiggsaž reâuggvuõʹtte 14.1.2019 – 31.12.2019 räjja.</p>
<p>Määŋgpeällsaž tuâjaid kollʼje peiʹvvporrmõõžž da vitriinouddsi raajjmõš, sååbbartaʹrjjõõllmõõžž, äʹššneǩ-kääzzkõs, tukktiʹllʼjummši håiddmõš, liiʹtti, mašinai da ǩeʹttempõrttsõõʹji pottsenâânnmõš di jeeʹres poorrâmpääiʹǩ takai tuâj</p>
<p>Ooccjin tuäivvap tuõjju ââʹnteei škoouʹlʼjemtuâǥǥa, riʹjttjeei tuâjjǩiõččlâsttmõõžž vaʹstteei tuâjain di hygienia- da alkoholpaass. Tuâjast taarbšet juõʹǩǩ peeiʹv sääʹmǩiõl, lääʹddǩiõl da eŋgglõsǩiõl. Tuâjjäiʹǧǧ lij vueiʹvv-vueʹzzest arggpeeiʹvi 9-17.</p>
<p>Ââʹntem-mäinnan lij tuâj õõlǥtem ââʹnteei škoouʹlʼjummuš da sääʹmǩiõl silttõs (asetõs 1727/95). Tuâj šiõǥǥ håiddmõš õõlǥat veiddsõs sääʹmkulttuur tobddmõõžž.</p>
<p>Taʹrjjeep tuʹnne jiõččnaž da määŋgpeällsaž tuâj di moodnas joouk tuu tuärjjõsân. Poorrâmpäiʹǩǩtuâjjla päʹlǩǩõs meäʹrtââvv Sääʹmteeʹǧǧ päʹlǩǩõsriâššldõõǥǥ väʹǯǯelvuõtt-tääʹzz VI/II meâldlânji (1879,22 euʹrred/mp). Vuâđđpääʹlǩ lââʹssen tuâjast määuʹset 24 % sääʹmvuuʹd lââʹzz da tuâjjǩiõččlâsttmõõžž mieʹldd meäʹrtõõvi ǩiõččlâsttmõšlââʹzz. Pääiʹǩ tiuddeet tâʹlles ko šiõttlõs oocci käunnai.</p>
<p>Lââʹssteâđaid tuâjast oudd markknâʹsttemjååʹđteei Katariina Guttorm 010 839 3109. Ooccmõõžžid mieʹlddõõzzines âlgg vuõltteed addrõʹsse info@samediggi.fi mââimõõzzâst 4.1.2019.</p>
<p>Lââʹssteâđ Sajoozzâst da Sääʹmteeʹǧǧest neʹttseeidin <em type="italic">www.sajos.fi </em>da <em type="italic">www.samediggi.fi </em></p>
<p type="title">Poorrâmpäiʹǩǩtuâjjlaž</p>
<p>Aanar ceerkavsiʹjdde Juutuajooǥǥ riddu rajjum sääʹmkulttuurkõõskõs Sajos lij Lääʹddjânnam säʹmmlai vaaldâšm da kulttuur kõõskõs. Sajos lij määŋgkulttuurvuõđ vueiʹnnlõõttâmpäiʹǩǩ – šõddmõšpõrtt, koŋŋreʹsskõõskõs da sååbbarpäiʹǩǩ.</p>
<p>Ooccâp Sajooʹzze tuõjju jiõččaltteejes, positiivlaž, lueʹǯǯjeei da šiõǥǥ vuârrvaikktemtääidaid vuäʹmsteei poorrâmpäiʹǩǩtuâjjla/strooiʹtel-teevai mieʹrräiggsaž reâuggvuõʹtte 14.1.2019 – 31.12.2019 räjja.</p>
<p>Määŋgpeällsaž tuâj âʹnne seʹst kookk veäʹǩǩtummuž peiʹvvporrmõõžž da vitriinouddsi raajjmest, sååbbartaʹrjjõõllmõõžž, äʹššneǩ-kääzzkõõzz da liiʹtti, mašinai da ǩeʹttempõrttsõõʹji pottsenâânnmõõžž di jeeʹres poorrâmpääiʹǩ takai tuâjaid. Veäʹǩǩtak lââʹssen Sajoozz strooiʹtel-teevai Sajoozz jeeʹres sõõʹji pottsenâânnmest.</p>
<p>Ooccjin tuäivvap tuõjju ââʹnteei škoouʹlʼjemtuâǥǥa, riʹjttjeei tuâjjǩiõččlâsttmõõžž vaʹstteei tuâjain di hygienia- da alkoholpaass. Tuâjast taarbšet juõʹǩǩ peeiʹv sääʹmǩiõl, lääʹddǩiõl da eŋgglõsǩiõl. Tuâjjäiʹǧǧ lij vueiʹvv-vueʹzzest arggpeeiʹvi 9-17. Ââʹntem-mäinnan lij tuâj õõlǥtem ââʹnteei škoouʹlʼjummuš da sääʹmǩiõl silttõs (asetõs 1727/95). Tuâj šiõǥǥ håiddmõš õõlǥat veiddsõs sääʹmkulttuur tobddmõõžž.</p>
<p>Taʹrjjeep tuʹnne jiõččnaž da määŋgpeällsaž tuâj di moodnas joouk tuu tuärjjõsân. Poorrâmpäiʹǩǩtuâjjla päʹlǩǩõs meäʹrtââvv Sääʹmteeʹǧǧ päʹlǩǩõsriâššldõõǥǥ väʹǯǯelvuõtt-tääʹzz VI/III meâldlânji (vuâđđpäʹlǩǩ 1822,68 euʹrred/mp). Vuâđđpääʹlǩ lââʹssen tuâjast määuʹset 24 % sääʹmvuuʹd lââʹzz da tuâjjǩiõččlâsttmõõžž mieʹldd meäʹrtõõvi ǩiõččlâsttmõšlââʹzz. Pääiʹǩ tiuddeet tâʹlles ko šiõttlõs oocci käunnai.</p>
<p>Lââʹssteâđaid tuâjast oudd markknâʹsttemjååʹđteei Katariina Guttorm 010 839 3109. Ooccmõõžžid mieʹlddõõzzines âlgg vuõltteed addrõʹsse info@samediggi.fi mââimõõzzâst 4.1.2019.</p>
<p>Lââʹssteâđ Sajoozzâst da Sääʹmteeʹǧǧest neʹttseeidin <em type="italic">www.sajos.fi </em>da <em type="italic">www.samediggi.fi . </em></p>
</body></document>
