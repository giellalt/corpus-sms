<document xml:lang="sms" id="no_id"><header><title>Sääʹmteʹǧǧ iʹlmmat ooccâmnalla kulttuurpiisar veeʹrj - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>147</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/02/27/saa%CA%B9mte%CA%B9%C7%A7%C7%A7-i%CA%B9lmmat-ooccamnalla-kulttuurpiisar-vee%CA%B9rj/?lang=nuo</origFileName><parallel_text xml:lang="fin" location="saamelaiskarajat_ilmoittaa_haettavaksi_kulttuurisihteerin_viran.html"/><parallel_text xml:lang="sme" location="samediggi_almmuha_ohcan_lahkai_kulturcalli_virggi.html"/><parallel_text xml:lang="smn" location="samitigge_almoot_uuccamnaal_kulttuurcallee_virge.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ iʹlmmat ooccâmnalla kulttuurpiisar veeʹrj</p>
<p>Kulttuurpiisar tuâj lie meäʹrtõllum Sääʹmteeʹǧǧ tuâjjriâššmõõžžâst 24 §:st. Kulttuurpiisar tuâjjan lij jm. valmštõõllâd sääʹm kulttuur kuõskki aaʹššid, håiddad sääʹm kulttuurmieʹrrtieʹǧǧ vaalmdšma kuulli tuâjaid di toimmjed kulttuurluʹvddkååʹdd valmštõõllʼjen da piisren. Tuâj älgg 2.5.2019. Veʹrǧǧ lij sâjjdõttum Sääʹmteeʹǧǧ tuåimmpäikka säʹmmlai dommvoudda.</p>
<p>Šiõttõsvuâđlaž ââʹntemkaiʹbbjõssân lij tuâj oudldem škooultõs da tõn õõl kaiʹbbjet sääʹm ǩiõl tääid (asetõs 1727/95). Tuâj oʹnstam håiddmõš oudldâstt šiõǥǥ sääʹmkulttuur, sääʹm äʹrbbvuõđlaž teâđ da vaaldšmallaš tuâjai tobddmõõžž di šiõǥǥ õhttsažtuâjj- da vuârrvaaiktemtääidaid. Vueʹrddep še vaalmâšvuõđ jiõččnaž tuejjummša, šiõǥǥ organisâʹsttem- da teädd seännamoodd.</p>
<p>Paʹlǩǩummuš meäʹrrââvv Sääʹmteeʹǧǧ päʹlǩǩriâšldõõǥǥ väʹǯǯelvuõtt-tääʹzz IV/II mieʹldd (vuâđđpäʹlǩǩ 2596,52 euʹrred/mp). Vuâđđpääʹlǩ õõl määuʹset tuõjju haʹrjjnem mieʹldd meäʹrrõõvvi haʹrjjnemlõõʹzzid di sääʹmvuuʹdest tueʹjjeen 24 % lââʹzz. Veeʹrjest ââʹnet kuuđ määnpââʹj ǩiččlõddâmääiʹj.</p>
<p>Ooccmõõžž tuõđštõõzzivuiʹm âlgg tuåimted Sääʹmteeʹǧǧ piisarkådda 28.3.2019 čiâss 16.00 mõõneeʹst addrõõzzin info@samediggi.fi Lââʹssteâđaid tuâj pirr oudd vaaldâšmjååʹđteei Pia Ruotsala-Kangasniemi teʹl. 010 839 3106. Sääʹmteeʹǧǧ tuåimmjummša vuäitt tobdstõõttâd www.samediggi.fi</p>
<p>Aanrest 27.2.2019 Sääʹmteʹǧǧ</p>
</body></document>
