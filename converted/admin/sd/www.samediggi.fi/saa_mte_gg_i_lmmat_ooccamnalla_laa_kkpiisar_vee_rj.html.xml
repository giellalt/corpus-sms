<document xml:lang="sms" id="no_id"><header><title>Sääʹmteʹǧǧ iʹlmmat ooccâmnalla lääʹǩǩpiisar veeʹrj - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>161</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/06/18/saamtegg-ilmmat-ooccamnalla-laapiisar-veerj/?lang=nuo</origFileName><parallel_text xml:lang="fin" location="saamelaiskarajat_ilmoittaa_haettavaksi_lakimiessihteerin_viran.html"/><parallel_text xml:lang="sme" location="samediggi_almmuha_ohcan_lahkai_lahkacalli_virggi.html"/><parallel_text xml:lang="smn" location="samitigge_almoot_uuccamnaal_lahacallee_virge.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ iʹlmmat ooccâmnalla lääʹǩǩpiisar veeʹrj</p>
<p>Lääʹǩǩpiisar väʹlddtuâjjan lij toiʹmmjed säʹmmlai vuõiggâdvuõđid kuõskki aaʹšši valmštõõllʼjen da õuʹdde puʹhttjen Sääʹmteeʹǧǧ vaaldšmest. Veeʹrj lij mieʹrr tieuʹdded 1.10.2021 ääʹljeeʹl. Tuâj meäʹrtâʹvve Sääʹmteeʹǧǧ tuâjjriâššmõõžž 25 § mieʹldd.</p>
<p>Sääʹmteeʹǧǧest puäʹtte leeʹd 1.1.2022 looǥǥeeʹl kuõʹhtt lääʹǩǩpiisar veeʹrj, mõõnn ǩeeʹjjest tuâjai oʹđđest jäʹrjstõõllmõš lij jååʹttmen da ååʹn ooccâmnalla åårrai vergga vuäiʹtte juätkast kuullâd še õuddoummutuâj. Sääʹmteʹǧǧasetõõzz (1727/95) meâldlaž ââʹntemkaiʹbbjõssân lij vuõiǥâstiõđ kandidaatt tuʹtǩǩõs (õllʼjab õllškooultuʹtǩǩõs) da säʹmmlaid kuõskki vuõiggâdvuõđlaž aaʹšši tobddmõš di sääʹmǩiõlltäidd. Veeʹrj oʹnstam håiddmõõžž õõudâs vieʹǩǩat veâl šiõǥǥ sääʹmkulttuur da vaaldšmallaš tuâjai tobddmõš, pueʹrr ruõcc/taarr ǩiõl da eŋgglõsǩiõl täidd, odd seännad tuâjjteädd puârast di persoonlaž siõtlvažvuõtt õuddoummutuõjju. Veeʹrj tieuʹddmest ââʹnet kuuđ määnpââʹj ǩiččlõddâmääiʹj. Päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ väʹǯǯlõsvuõtt-tääʹzz III/I mieʹldd (vuâđđpäʹlǩǩ 3194,73 euʹrred/mp). Vuâđđpääʹlǩ õõl määuʹset tuõjju härjjnem mieʹldd meäʹrtõõvvi lõõʹzzid di sääʹmvuuʹdest tuejjeeʹn 24 % sääʹmvuuʹd lââʹzz.</p>
<p>Ooccmõõžžid tuõđštõõzzivuiʹm âlgg tooiʹmted Sääʹmteeʹǧǧ piisarkådda 19.7.2021 räjja mõõneeʹst addrõʹsse https://www.sympahr.net/public/pq.aspx?4c85841c</p>
<p>Lââʹssteâđaid oudd vaaldâšmjååʹđteei Pia Ruotsala-Kangasniemi teʹl. +358407262688 leʹbe pia.ruotsala(at)samediggi.fi Sääʹmteeʹǧǧ toiʹmmjummša vuäitt tobdstõõttâd neʹttaddrõõzzâst www.samediggi.fi. www.samediggi.fi</p>
<p>18.6.2021 Sääʹmteʹǧǧ</p>
</body></document>
