<document xml:lang="sms" id="no_id"><header><title>Sääʹmteʹǧǧ iʹlmmat ooccâmnalla mättmateriaalplaaneei veeʹrj - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>162</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/04/19/saamtegg-ilmmat-ooccamnalla-mattmateriaalplaaneei-veerj/?lang=nuo</origFileName><parallel_text xml:lang="fin" location="saamelaiskarajat_ilmoittaa_haettavaksi_oppimateriaalisuunnittelijan_viran.html"/><parallel_text xml:lang="sme" location="samediggi_almmuha_ohcan_lahkai_oahppamaterialaplanejeaddji_virggi.html"/><parallel_text xml:lang="smn" location="samitigge_almoot_uuccamnaal_oppamateriaalvuavajeijee_virge.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ iʹlmmat ooccâmnalla mättmateriaalplaaneei veeʹrj</p>
<p>Veeʹrj tieuʹdet 1.7.2023 vueʹljeeʹl leʹbe suåppmõõžž mieʹldd. Tuâjjpäiʹǩǩ lij sääʹmkulttuurkõõskõs Sajoozzâst, Aanrest.</p>
<p>Plaaneei tuâjjan lij vaʹstteed vuõss-sââʹjest digitaalʼlaž mättmateriaaltuâjast, tõn õõuʹdummšest, plaanmõõžžâst da teeknlaž čõõđviikkmõõžžâst, di sääʹmǩiõllsaž mättmateriaal neʹttkaaup toiʹmmjummšest Sääʹmteeʹǧǧ škooultõs- da mättmateriaalkonttrest.</p>
<p>Konttrest reâugga õhttsiʹžže vitt mättmateriaalplaaneei, koi tuâjain lij šiõttuum Sääʹmteeʹǧǧ tuâjjriâššmõõžž 41 §:st. Konttâr tuâjain lij šiõttuum tuâjjriâššmõõžž 37–41 §:st.</p>
<p>Šiõttõsvuâđlaž ââʹntemkaiʹbbjõssân lie tuõjju šiõttlõs škooultõs da sääʹmǩiõlltäidd (asetõs 1727/95). Tuâj oʹnstam håiddmõõžž õõudâsvieʹǩǩat šiõǥǥ mättmateriaalvuâđai, mättjempirrõõzzi, neʹttkauppvuâđai di neʹtt- da mobiilsuåvldõõzzi tobddmõš da odd jiõččnaž tuejjummša. Lââʹssen veeʹrj håiddmõõžž õõudâsvieʹǩǩat eŋgglõsǩiõllsa IT-sueʹrj fiʹttõõzzi tobddmõš.</p>
<p>Plaaneei päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ kaiʹbbjemtääzz IV/III meâldlânji (vuâđđpäʹlǩǩ 2698,37 euʹrred/mp). Vuâđđpääʹlǩ õõl tuâjast määuʹset 24 % sääʹmvuuʹd lââʹzz da tuõjju härjjnem mieʹldd meäʹrtõõvvi lõõʹzzid. Veeʹrjest ââʹnet kuuđ (6) määnpââʹj ǩiččlõddâmääiʹj.</p>
<p>Luõvâld ǩeeʹrjtum ooccmõšǩeʹrjj meâlddõõzzeesvuiʹm âlgg tooiʹmted Sääʹmteeʹǧǧ piisarkådda 19.5.2023 mõõneeʹst täin ooccâmlomaakkin (liŋkk ävvan ođđ ikkna) .</p>
<p>Lââʹssteâđaid tuâj pirr oudd škooultõspiisar Bigga-Helena Magga, teʹlf. 010 839 3121</p>
<p>Sääʹmteeʹǧǧ toiʹmmjummša vuäitt tobdstõõttâd neʹttaddrõõzzâst www.samediggi.fi.</p>
<p>Aanrest 19.4.2023 Sääʹmteʹǧǧ</p>
</body></document>
