<document xml:lang="sms" id="no_id"><header><title>Sääʹmteʹǧǧ iʹlmmat ooccâmnalla mieʹrräiggsaž aanarsääʹm jåårǥlõʹtti tuâj - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>129</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/02/saamtegg-ilmmat-ooccamnalla-mierraiggsaz-aanarsaam-jaarglotti-tuaj/?lang=nuo</origFileName><parallel_text xml:lang="fin" location="saamelaiskarajat_ilmoittaa_haettavaksi_maaraaikaisen_inarinsaamen_kaantajan_tehtavan.html"/><parallel_text xml:lang="sme" location="samediggi_almmuha_ohcan_lahkai_anarasgiela_mearreaigasas_jorgaleaddji_barggu.html"/><parallel_text xml:lang="smn" location="samitigge_almoot_uuccamnaal_meriaigasii_anaraskiela_jurgaleijee_pargo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ iʹlmmat ooccâmnalla mieʹrräiggsaž aanarsääʹm jåårǥlõʹtti tuâj</p>
<p>Tuâjj älgg 2.1.2023 leʹbe suåppmõõžž mieʹldd da juätkkai 31.12.2023 räjja. Tuâj äʹlǧǧem õudldõssân lij, što eeʹttiǩ-kåʹdd preemm riikk tällõsarvvlõõzz eeǥǥas 2023 halltõõzz čõhččmannust uʹvddem eʹtǩǩõõzz meâldlânji.</p>
<p>Jåårǥlõʹtti tuâjjan lij håiddad aanarsääʹm jåårǥlâʹttem- da terminologiatuâjaid ǩiõllkonttrest. Jåårǥlõʹtti ââʹntemkaiʹbbjõssân lij tuõjju šiõttlõs õllškooultuʹtǩǩõs leʹbe jeeʹres škooultõs di lääʹjjest auktorisõsttum jåårǥlõʹttjin (1231/2007) jurddum vuõiggâdvuõtt toiʹmmjed auktorisõsttum jåårǥlõʹttjen lääʹddǩiõlâst aanarsääʹm ǩiõʹlle leʹbe nuuʹbbi õõri. Tuâjast ââʹnet kuuđ määnpââʹj ǩiččlõddâmääiʹj.</p>
<p>Jåårǥlõʹtti päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ väʹǯǯlõsvuõtt-tääʹzz IV/IV leʹbe V/II meâldlânji (vuâđđpäʹlǩǩ 2649,02-2292,63 euʹrred/mp). Vuâđđpääʹlǩ õõl määuʹset 24 % sääʹmvuuʹd lââʹzz da lõõʹzzid tuõjju härjjnummuž mieʹldd.</p>
<p>Ooccmõõžžid meâlddõõzzivuiʹm âlgg tooiʹmted Sääʹmteeʹǧǧ piisarkådda 18.12.2022 mõõneeʹst addrõʹsse: https://www.sympahr.net/public/pq.aspx?85fc7eaf</p>
<p>Lââʹssteâđaid tuâjast oudd Sääʹmteeʹǧǧ ǩiõllstaanpiisar Anne Kirste Aikio +358 40 707 5 626.</p>
<p>Sääʹmteeʹǧǧ toiʹmmjummša vuäitt tobdstõõttâd neʹttaddrõõzzâst www.samediggi.fi.</p>
<p>Aanrest 2.12.2022 Sääʹmteʹǧǧ</p>
</body></document>
