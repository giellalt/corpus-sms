<document xml:lang="sms" id="no_id"><header><title>Sääʹmteʹǧǧ iʹlmmat ooccâmnalla mieʹrräiggsaž Ijahis idja -festivaal päärnaipeeiʹv projeʹktt-tuâjjla tuâj - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>155</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/23/saamtegg-ilmmat-ooccamnalla-mierraiggsaz-ijahis-idja-festivaal-paarnaipeeiv-projektt-tuajjla-tuaj/?lang=nuo</origFileName><parallel_text xml:lang="fin" location="saamelaiskarajat_haettavaksi_maaraaikaisen_ijahis_idja_-festivaalin_lastenpaivan_projektityontekijan_tehtavan.html"/><parallel_text xml:lang="sme" location="samediggi_almmuha_ohcan_lahkai_mearreaigasas_ijahis_idja_-festivala_manaidbeaivvi_proseaktabargi_barggu.html"/><parallel_text xml:lang="smn" location="samitigge_almoot_uuccamnaal_ijattes_ijja-festivaal_parnaipeeivi_meriaigasii_proojeektpargee_tooima.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ iʹlmmat ooccâmnalla mieʹrräiggsaž Ijahis idja -festivaal päärnaipeeiʹv projeʹktt-tuâjjla tuâj</p>
<p>Tuâjj älgg suåppmõõžž mieʹldd vueʹssmannu aalǥâst da peštt 25.8.2023 räjja.</p>
<p>Projeʹktt-tuâjjla tuâjjan lij väʹstteed Ijahis idja -alggmeeri musikkfestivaal päärnai- da nuõri peeiʹv plaanummšest, riâššmõõžžin, õhttvuõđâânnmõõžžâst šõddmõõžž vuässõõđji da jäʹrjsteeʹji kõõsk, teâđtummšest, jeeʹres ooudbeäʹlnn valmštõõllmõõžžâst. Ijahis idja -festivaal jäʹrjstet 18.‒19.8.2023 Aanrest, Sajoozzâst.</p>
<p>Tuâj oʹnnsteeʹjes håiddmõõžž ooudâsvieʹǩǩat ânnʼjõõvvi škooultõs da sääʹmǩiõl täidd. Uʹvddep äärv pâstlvažvuõđ jiõččniʹžže da samai tääʹrǩes tuâj tuejjummša di pueʹrr õhttsažtuâjj- da vuârrvaaiktemtääidaid.</p>
<p>Projeʹktt-tuâjjla päʹlǩǩ meäʹrtââvv Lääʹdd Sääʹmteeʹǧǧ päʹlǩǩriâžldõõǥǥ väʹǯǯlõsvuõtt-tääʹzz VII/I mieʹldd (vuâđđpäʹlǩǩ 1 965,74 euʹrred/mp). Vuâđđpääʹlǩ lââʹssen määuʹset 24 % sääʹmvuuʹd lââʹzz da tuõjju härjjnem mieʹldd meäʹrtõõvvi ǩiõččlâʹsttemlõõʹzzid. Projeʹktt-tuâjjla tuâjjäiʹǧǧ lij vueʹss-ǩieʹssmannust 50 % obbtuâjjääiʹjest da sueiʹnn-påʹrǧǧmannust 100 % obbtuâjjääiʹjest. Projeʹktt-tuâjjla tåimmpäiʹǩǩ lij sääʹmkulttuurkõõskõs Sajoozzâst.</p>
<p>Ooccâmǩeʹrjj meâlddõõzzines âlgg tååimted sääʹmteeʹǧǧ piisarkådda 14.4.2023 mõõneeʹst addrõʹsse: https://www.sympahr.net/public/pq.aspx?fa24dc71</p>
<p>Lââʹssteâđaid tuâjast õudd sääʹmʼmusikk-kõõskõõzz plaaneei Oula Guttorm teʹl. 040 667 4545, oula.guttorm(at)samediggi.fi</p>
<p>Sääʹmteeʹǧǧ tåimmjummša vuäitt tobdstõõttâd addrõõzzâst www.samediggi.fi da Ijahis idja -alggmeerai musikkšõddmõʹšše addrõõzzâst: www.ijahisidja.fi</p>
<p>Aanrest 22.3.2023 Sääʹmteʹǧǧ</p>
</body></document>
