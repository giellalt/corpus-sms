<document xml:lang="sms" id="no_id"><header><title>Sääʹmteʹǧǧ iʹlmmat ooccâmnalla mieʹrräiggsaž sosiaal- da tiõrvâsvuõttpiisar tuâj - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>183</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/02/saamtegg-ilmmat-ooccamnalla-mierraiggsaz-sosiaal-da-tiorvasvuottpiisar-tuaj/?lang=nuo</origFileName><parallel_text xml:lang="fin" location="saamelaiskarajat_ilmoittaa_haettavaksi_maaraaikaisen_sosiaali-_ja_terveyssihteerin_tehtavan.html"/><parallel_text xml:lang="sme" location="samediggi_almmuha_ohcan_lahkai_mearreaigasas_sosiala-_ja_dearvvasvuodacalli_doaimma.html"/><parallel_text xml:lang="smn" location="samitigge_almoot_uuccamnaal_meriaigasii_sosiaal-_ja_tiervasvuodacallee_pargo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ iʹlmmat ooccâmnalla mieʹrräiggsaž sosiaal- da tiõrvâsvuõttpiisar tuâj</p>
<p>Tuâjj älgg suåppmõõžž mieʹldd da peštt 31.12.2023 räjja. Tuâj äʹlǧǧem õudldõssân lij, što eeʹttiǩ-kåʹdd preemm riikk tällõsarvvlõõzz eeǥǥas 2023 halltõõzz čõhččmannust uʹvddem eʹtǩǩõõzz meâldlânji.</p>
<p>Tuâjjla tuâjjan lij õhttsažtuâjast sääʹmteeʹǧǧ põõšši sosiaal- da tiõrvâsvuõttpiisrin jm. valmštõõllâd sääʹm sosiaal- da tiõrvâsvuõtthuâl kuõskki aaʹššid, toiʹmmjed sosiaal- da tiõrvâsvuõttluʹvddkååʹdd aaʹšši valmštõõllʼjen da piisren da valmštõõllâd tõn tuâjast luʹvddkååʹdd såbbrest ǩiõttʼtõllum aaʹššid di toiʹmmjed taarb mieʹldd sosiaal- da tiõrvâsvuõttpiisar sâjjsiʹžžen. Tääʹrǩab tuâjaid suåvât jeäʹrben tuâj ääʹljeen.</p>
<p>Ââʹntemkaiʹbbjõsân lij tuâj õudldem škooultõs da sääʹmǩiõl täidd (asetõs 1727/95). Tuâj oʹnstam håiddmõõžž õõudâs vieʹǩǩte šiõttlõs õllškooultuʹtǩǩõs, veiddsõs sääʹm sosiaal- da tiõrvâsvuõttsueʹrj, sääʹmkulttuur da vaaldšmallaš tuâjai tobddmõš di pueʹrr õhttsažtuâjj- da vuârrvaaiktõstääid. Vueʹrddep vaalmâšvuõđ vaʹsttõõzzlaž da jiõččnes reâuggma di šiõǥǥ teäddseännamoddi.</p>
<p>Piisar päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ väʹǯǯlõsvuõtt-tääʹzz IV/II mieʹldd (vuâđđpäʹlǩǩ 2760,63 e/mp). Vuâđđpääʹlǩ õõl tuâjast määuʹset 24 % sääʹmvuuʹd lââʹzz da tuõjju härjjnem mieʹldd meäʹrtõõvvi lõõʹzzid. Tuâjast ââʹnet 3 määnpââʹj ǩiččlõddâmääiʹj.</p>
<p>Ooccmõšǩeeʹrj di tuâjjpäiʹǩǩloǥstõõǥǥ âlgg tooiʹmted Sääʹmteeʹǧǧ piisarkådda 20.12.2022 räjja mõõneeʹst addrõõzzâst: https://www.sympahr.net/public/pq.aspx?4d43e1f0</p>
<p>Lââʹssteâđaid tuâj pirr oudd Sääʹmteeʹǧǧ vaaldâšmjååʹđteei Pia Ruotsala-Kangasniemi t. 010 839 3106. Sääʹmteeʹǧǧ toiʹmmjummša vuäitt tobdstõõttâd neʹttaddrõõzzâst www.samediggi.fi.</p>
<p>Aanrest 2.12.2022 Sääʹmteʹǧǧ</p>
</body></document>
