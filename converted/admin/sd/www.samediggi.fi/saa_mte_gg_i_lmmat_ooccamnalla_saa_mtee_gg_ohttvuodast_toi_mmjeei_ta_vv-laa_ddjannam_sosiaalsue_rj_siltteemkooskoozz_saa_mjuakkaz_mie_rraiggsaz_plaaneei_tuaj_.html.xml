<document xml:lang="sms" id="no_id"><header><title>Sääʹmteʹǧǧ iʹlmmat ooccâmnalla Sääʹmteeʹǧǧ õhttvuõđâst toiʹmmjeei Tâʹvv-Lääʹddjânnam sosiaalsueʹrj siltteemkõõskõõzz sääʹmjuâkkaz mieʹrräiggsaž plaaneei tuâj. - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>135</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/31/saamtegg-ilmmat-ooccamnalla-saamteegg-ohttvuodast-toimmjeei-tavv-laaddjannam-sosiaalsuerj-siltteemkooskoozz-saamjuakkaz/?lang=nuo</origFileName><parallel_text xml:lang="fin" location="saamelaiskarajat_julistaa_haettavaksi_saamelaiskarajien_yhteydessa_toimivan_pohjois-suomen_sosiaalialan_osaamiskeskuksen_saamelaisyksikon_maaraaikaisen_suunnittelijan_tehtavan.html"/><parallel_text xml:lang="sme" location="samediggi_almmuha_ohcanlahkai_samedikki_oktavuodas_doaibmi_davvi-suoma_sosialasuorggi_mahttinguovddaza_sameossodaga_mearreaigasas_planejeaddji_doaimma.html"/><parallel_text xml:lang="smn" location="samitigge_almoot_uuccamnaal_samitige_ooleest_tuaimee_tave-suoma_sosiaalsyergi_mattimkuavdaa_samiohtaduv_meriaigasii_vuavajeijee_pargo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ iʹlmmat ooccâmnalla Sääʹmteeʹǧǧ õhttvuõđâst toiʹmmjeei Tâʹvv-Lääʹddjânnam sosiaalsueʹrj siltteemkõõskõõzz sääʹmjuâkkaz mieʹrräiggsaž plaaneei tuâj.</p>
<p>Tuâjj viiǥǥât čõõđ vueʹssäiggsiʹžžen (60 %). Tuâjj älgg 5.1.2023 da peštt 31.12.2024 räjja. Sääʹmjuâǥǥas vaʹsttad saaʹmi pueʹrrvââjjamkääzzkõõzzi ooudâsviikkmest, kååʹtt lij Tâʹvv-Lääʹddjânnam sosialsueʹrj siltteemkõõskõõzz väʹlddkååddlaž spesialtuâjj. Plaaneei tuâj liâ meäʹrtõllum Sääʹmteeʹǧǧ tuâjjriâššmõõžžâst.</p>
<p>Ââʹntemõõlǥtõssân lij veeʹrj õõlǥtem škooultõs ja lââʹssen õõlǥtet sääʹmǩiõl tääid (asetõs 1727/95). Tuâj oʹnnsteeʹjes håiddmõõžž ooudâsvieʹǩǩat ââʹnnteei õllškoultuʹtǩǩõs, veiddsõs sosiaalhuâl da sääʹmkulttuur tobddmõš di ǩiõččlâsttmõš ooudâsviikkâmtuâjast. Vueʹrddep še vaalmâšvuõđ jiõččniʹžže reâugmõʹšše, pueʹrr organisâsttmõš- da teäddǩiõrddâmpâstlvažvuõđ di pueʹrr õhttsažtuâjj- da vuârrvaaiktemtääidaid. Päʹlǩǩ meäʹrtââvv Sääʹmteeʹǧǧ paʹlǩǩeemriâžldõõǥǥ väʹǯǯelvuõtt-tääʹzz IV/II mieʹldd, ( vuâđđpäʹlǩǩ 2 760,63 euʹrred/mp). Vuâđđpääʹlǩ lââʹssen määuʹset 24 % sääʹmvuuʹd lââʹss tuâjjǩiõččlâsttmõõžž mieʹldd meäʹrtõõvvi ǩiõččlâʹsttemlââʹzz. Veʹrǧǧkõskkvuõđâst jääʹǩǩtet 6 määnpââʹj ǩiččlõddâmääiʹj.</p>
<p>Ooccmõõžž meâlddõõzzineez âʹlǧǧe tååimted Sääʹmteeʹǧǧ piisarkådda 25.11.2022 mõõneeʹst addrõõzzin https://www.sympahr.net/public/pq.aspx?b0a127ab</p>
<p>Lââʹssteâđaid tuâjast oudd vaaldâšmjååʹđteei Pia Ruotsala-Kangasniemi teʹl. 010 839 3106.</p>
<p>Aanrest 31.10.2022 Sääʹmteʹǧǧ</p>
</body></document>
