<document xml:lang="sms" id="no_id"><header><title>Sääʹmteʹǧǧ juätkk lääʹǩǩpiisar mieʹrräiggsaž tuâj ooccâmääiʹj 31.1.2021 räjja - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>222</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/01/19/saamtegg-juatkk-laakkpiisar-mierraiggsaz-tuaj-ooccamaaij-31-1-2021-rajja/?lang=nuo</origFileName><parallel_text xml:lang="fin" location="saamelaiskarajat_jatkaa_lakimiessihteerin_maaraaikaisen_tehtavan_hakuaikaa_31_1_2021_saakka.html"/><parallel_text xml:lang="sme" location="samediggi_joatka_lahkacalli_mearreaigasas_barggu_ohcanaigi_31_1_2021_radjai.html"/><parallel_text xml:lang="smn" location="samitigge_juatka_lahacallee_meriaigasii_pargo_uuccamaaigi_31_1_2021_rai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ juätkk lääʹǩǩpiisar mieʹrräiggsaž tuâj ooccâmääiʹj 31.1.2021 räjja</p>
<p>Tuâjj älgg suåppmõõžž mieʹldd da peštt 31.12.2021 räjja. Lääʹǩǩpiisar tuâjjan lij jm..</p>
<list><p type="listitem">valmštõõllâd säʹmmlai vuõiggâdvuõttsâjja, jieʹllemvuõʹjjid, da säʹmmlai dommvuuʹd da vaaiktõõzzi beäʹlest tåk vuällai mäddââʹnnem kuõskki vuõiggâdvuõđlaž aaʹššid,</p>
<p type="listitem">toiʹmmjed jieʹllemvueʹǩǩ- da vuõiggâdvuõttluʹvddkååʹdd aaʹšši valmštõõllʼjen da piisren da tõʹst valmštõõllâd luʹvddkååʹdd såbbrest ǩiõttʼtõõllâmnalla åårrai aaʹššid di tåimmapiijjâd tõn tuʹmmstõõǥǥid,</p>
<p type="listitem">seuʹrrjed säʹmmlai vuõiggâdvuõttsââʹj, jieʹllemvuõʹjjid da säʹmmlai dommvuuʹd mäddââʹnnem kuõskki da vaaiktõõzzi beäʹlest tåk vuällai lääʹǩǩšiõtteemhaʹŋǩǩõõzzi ouddnummuž,</p>
<p type="listitem">vieʹǩǩted teeʹǧǧ saaǥǥjååʹđteei toiʹmmsuärggses kuulli meersaž da meeraikõskksaž tuâjain</p>
<p type="listitem">tåimmapiijjâd teeʹǧǧ såbbar da halltõõzz tuejjeem toiʹmmsueʹrjes tuʹmmstõõǥǥid di vieʹǩǩted teeʹǧǧ jeeʹres tuâjjlažkååʹdd vuõiggâdvuõđlaž kõõččmõõžži valmštõõllmest,</p>
<p type="listitem">håiddad jeeʹres toiʹmmsuärggses kuulli di jieʹllemvueʹǩǩ- da vuõiggâdvuõttluʹvddkååʹdd da vaaldâšmjååʹđteei suʹnne jeäʹrben mieʹrreem toiʹmmsuärggses kuulli tuâjaid.</p>
</list><p>Tuâjjkoov vueiʹtet tääʹrǩeed mââʹjben taarb mieʹldd. Tuâj põõrǥât vuäǯǯad põõššjen eeʹjj 2020 äiʹǧǧen.</p>
<p>Sääʹmteʹǧǧasetõõzz (1727/95) meâldlaž ââʹntemkaiʹbbjõssân lij vuõiǥâstiõđ kandidaatt tuʹtǩǩõs (õllʼjab õllškooultuʹtǩǩõs) da säʹmmlaid kuõskki vuõiggâdvuõđlaž aaʹšši tobddmõš di sääʹmǩiõlltäidd. Veeʹrj oʹnstam håiddmõõžž õõudâs vieʹǩǩat veâl šiõǥǥ sääʹmkulttuur da vaaldšmallaš tuâjai tobddmõš di šiõǥǥ ruõcc/taarr ǩiõll da eŋgglõsǩiõl täidd. Veeʹrj tieuʹddmest ââʹnet kuõiʹt määnpââʹj ǩiččlõddâmääiʹj. Päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ väʹǯǯlõsvuõtt-tääʹzz III/I mieʹldd (vuâđđpäʹlǩǩ 3132,72 euʹrred/mp). Vuâđđpääʹlǩ õõl tuâjast määuʹset lõõʹzzid tuâjast haʹrjjnem mieʹldd da sääʹmvuuʹdest tuejjeʹmmen 24 % lââʹzz.</p>
<p>Ooccmõõžžid meâlddõõzzines âlgg tooiʹmted Sääʹmteeʹǧǧ piisarkådda <em type="italic">31.1.2021 mõõneeʹst </em>addrõʹsse: https://www.sympahr.net/public/pq.aspx?fa24dc71 </p>
<p>Lââʹssteâđaid oudd vaaldâšmjååʹđteei Pia Ruotsala teʹl. +358(0)10 839 3106. Sääʹmteeʹǧǧ toiʹmmjummša vuäitt tobdstõõttâd neʹttaddrõõzzâst www.samediggi.fi .</p>
<p>Aanrest 19.1.2021 Sääʹmteʹǧǧ</p>
</body></document>
