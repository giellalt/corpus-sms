<document xml:lang="sms" id="no_id"><header><title>Sääʹmteʹǧǧ oocc aanarsääʹmǩiõllsaž mättmateriaalplaaneei veʹrǧǧsâjjsa – ooccâmääiʹj lie juätkkam 11.2.2022 räjja - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>162</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/07/saa%CA%B9mte%CA%B9%C7%A7%C7%A7-oocc-aanarsaa%CA%B9m%C7%A9iollsaz-mattmateriaalplaaneei-ve%CA%B9r%C7%A7%C7%A7sajjsa/?lang=nuo</origFileName><parallel_text xml:lang="fin" location="saamelaiskarajat_hakee_inarinsaamenkielisen_oppimateriaalisuunnittelijan_viransijaista_-_hakuaikaa_jatkettu_11_2_2022_saakka.html"/><parallel_text xml:lang="sme" location="samediggi_ohca_anarasgielat_oahppamaterialaplanejeaddji_virgesadjasacca_-_ohcanaigi_lea_jotkojuvvon_11_2_2022_radjai.html"/><parallel_text xml:lang="smn" location="samitigge_oca_anaraskielalii_oppamateriaalvuavajeijee_virgesajasii_-_samitigge_juatka_uuccamaaigi_11_2_2022_rai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ oocc aanarsääʹmǩiõllsaž mättmateriaalplaaneei veʹrǧǧsâjjsa – ooccâmääiʹj lie juätkkam 11.2.2022 räjja</p>
<p>Sääʹmteʹǧǧ iʹlmmat ooccâmnalla aanarsääʹmǩiõllsaž mättmateriaalplaaneei veʹrǧǧsâjjsa. Sääʹmteeʹǧǧest tuejjee mäŋgg mättmateriaalplaaneei, kooi tuâj liâ meärtõllum Sääʹmteeʹǧǧ tuâjjriâššmõõžž 41 §:st. Mättmateriaalplaaneei tuâjjan lij jm. huõlted mättmateriaalpiisrin õõutâst mättmateriaalprojeeʹkti čõõđtummšest, da mättmateriaaltuâjj-joouki jååʹđtummšest di huõlted mättmateriaali kuõskki teâđtummšest, Sääʹmteeʹǧǧ mättmateriaalčuäjtõõzzâst da -arkiivâst. Ooccâmvueʹlnn åårrai mättmateriaalplaaneei tuâjast lij kaiʹbbjõssân pueʹrr aanarsääʹmǩiõl silttummuž.</p>
<p>Šiõttõsvuâđlaž ââʹntemkaiʹbbjõsân lij veeʹrj õudldem škooultõs da lââʹssen kaiʹbbjet sääʹmǩiõl tääid (asetõs 1727/95). Veeʹrj oʹnstam håiddmõš õõlǥat šiõtti tuʹtǩǩõõzz, pedagoogla silttummuš, škooultõsaaʹšši da vaaldšmallaš tuâjai tobddmõõžž di šiõǥǥ õhttsažtuâjj- da vuârrvaaiktemtääidaid.</p>
<p>Päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ kaiʹbbjõstääʹzz IV/IV mieʹldd (vuâđđpäʹlǩǩ lõõʹzzitaa 2597,07 euʹrred/mp). Vuâđđpääʹlǩ õõl määuʹset lõõʹzzid tuõjju härjjnummuž mieʹldd di 24 % sääʹmvuuʹd lââʹss. Veʹrǧǧsâjjsažvuõtt älgg suåppmõõžž mieʹldd, da peštt 31.12.2023 räjja. Veeʹrj tieuʹddmest ââʹnet kueiʹt määnpââʹj ǩiččlõddâmääiʹj.</p>
<p>Ooccmõõžž mieʹlddõõzzines âlgg tååimted Sääʹmteeʹǧǧ piisarkådda 11.2.2022 mõõneeʹst addrõʹsse https://www.sympahr.net/public/pq.aspx?002b0256</p>
<p>Lââʹssteâđaid ouʹdde škooultõspiisar Ulla Aikio-Puoskari 010 839 3112 da mättmateriaalpiisar Petra Kuuva 010 839 3119. Sääʹmteeʹǧǧ tååimaid vuäitt tobdstõõttâd interneʹttaddrõõzzâst www.samediggi.fi .</p>
<p>Aanrest 14.1.2022 Sääʹmteʹǧǧ</p>
</body></document>
