<document xml:lang="sms" id="no_id"><header><title>Sääʹmteʹǧǧ oudd stipeeʹnd kooum õllškooulmättʼtõõttja - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>128</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/11/14/saamtegg-oudd-stipeend-kooum-ollskooulmatttoottja/?lang=nuo</origFileName><parallel_text xml:lang="fin" location="saamelaiskarajien_stipendi_kolmelle_korkeakouluopiskelijalle.html"/><parallel_text xml:lang="sme" location="samedikki_stipeanda_golmma_allaskuvlastudentii.html"/><parallel_text xml:lang="smn" location="samitigge_miedeet_stipendijd_kuulma_ollaskovlauappei.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ oudd stipeeʹnd kooum õllškooulmättʼtõõttja</p>
<p>Senja Aikio, Joanna Saijets ja Ibbá Lauhamaa vuäǯǯa tän eeʹjj Sääʹmteeʹǧǧ õllškooulmättʼtõõttjid õõlǥtum 1000 eeuʹr stipeeʹnd. Sääʹmteʹǧǧ iʹlmmti ooccâmnalla čõhččmannu 27. peeiʹv stipeeʹndid , kook liâ õõlǥtum sääʹmǩiõl da/leʹbe sääʹmkulttuur väʹlddaaunâs- da čårraaunâsmättʼtõõttjid di sääʹmǩiõllsaž tuâjj-jieʹllma valmšteei õlltääʹzz škooultõõzzâst leʹddjid.</p>
<p>Sääʹmteʹǧǧ vaaʹldi vuâstta õhttsiʹžže 11 stipeʹnddooccmõõžžad. Stipeeʹnd ooccâmäiʹǧǧ puuđi 21.10. Škooultõs- da mättmateriaal-luʹvddkååʹdd mieʹrrii stipeeʹndi vuäǯǯjin såbbreʹstes 7.11.</p>
<p>Ibbá Lauhamaa čõõđât Tromssa aarktlaž õllškooulâst engglõs- da tâʹvvsääʹmǩiõli maistermäättaid da lij Jeänõõǥǥâst vuâlǥaž. Senja Aikio lååkk väʹlddaunnsen tâʹvvsääʹmǩiõl da čårraunnsen sääʹmkulttuur Oulu õllškooulâst da son lij Uccjooǥǥâst vuâlǥaž. Joanna Saijets lååkk väʹlddaunnsen sääʹmkulttuur da čårraunnsen tâʹvvsääʹmǩiõl. Saijets lij Aanrest vuâlǥaž da õõuʹdab škooultõs suʹst lij sosionom AMK.</p>
<p><em type="italic">Sääʹmteʹǧǧ späʹssbââšš puk stipeeʹnd ooccjid da tuäivat pukid leekk da pueʹr õuddnummuš nuʹt määttain di puõʹttivuõđ tuejj-jieʹllmest! </em></p>
</body></document>
