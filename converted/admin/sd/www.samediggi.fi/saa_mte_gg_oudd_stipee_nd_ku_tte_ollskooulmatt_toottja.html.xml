<document xml:lang="sms" id="no_id"><header><title>Sääʹmteʹǧǧ oudd stipeeʹnd kuʹtte õllškooulmättʼtõõttja - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>158</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/12/17/saamtegg-oudd-stipeend-kutte-ollskooulmatttoottja-2/?lang=nuo</origFileName><parallel_text xml:lang="fin" location="saamelaiskarajien_stipendi_kuudelle_korkeakouluopiskelijalle.html"/><parallel_text xml:lang="sme" location="samedikki_stipeanda_guda_allaskuvlastudentii.html"/><parallel_text xml:lang="smn" location="samitigge_miedeet_stipendijd_kuuda_ollaskovlauappei.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ oudd stipeeʹnd kuʹtte õllškooulmättʼtõõttja</p>
<p>Anne-Máret Labba, Mirka Kelahaara, Mari Mäkitalo, Pihla Pulkkinen, Mervi Semenoff da Henna Tervaniemi vuäǯǯa tän eeʹjj Sääʹmteeʹǧǧ õllškooulmättʼtõõttja õõlǥtum stipeeʹnd. Sääʹmteʹǧǧ piiji ooccâmnalla kålggmannu 11. peeiʹv õhttsiʹžže kutt 500 eeuʹr stipeeʹnd, kook leʹjje õõlǥtum sääʹmǩiõl da/leʹbe sääʹmkulttuur väʹlddaaunâs- da čårraaunâsmättʼtõõttjid da sääʹmǩiõllsaž tuâjj-jieʹllma valmšteei õlltääʹzz škooultõõzzâst leʹddjid.</p>
<p>Sääʹmteʹǧǧ vaaʹldi vuâstta õhttsiʹžže 7 stipeʹnddooccmõõžžad. Stipeeʹndi ooccâmäiʹǧǧ puuđi 27.10. Škooultõs- da mättmateriaal-luʹvddkååʹdd mieʹrrii stipeeʹnd vuäǯǯjin såbbreʹstes 18.11.</p>
<p>Anne-Máret Labba mättʼtââtt sääʹmǩiõl da ǩeerjlažvuõđ Sääʹm õllkooulâst (Sámi allaskuvla). Mirka Kelahaara lij sosiaal- da tiõrvâsvuõttsueʹrj ämmat-tuâjjlaž, kååʹtt spraavâd Oulu ämmatlaž uʹčteʹlõllškooulâst ämmatuʹčteeʹl tuʹtǩǩõõzz. Mari Mäkitalo mättʼtââtt Oulu universiteeʹttest sääʹmkulttuur, sääʹmǩiõl, psykologia da tiõrvâsvuõtt-tiõttjid. Pihla Pulkkinen määttai väʹlddaunnsen Oulu universiteeʹttest liâ kulttuurantropologia da arkeologia da čårraunnsen sääʹmkulttuur da tâʹvvsääʹmǩiõll. Mervi Semenoff mättʼtââtt Oulu universiteeʹttest väʹlddaunnsen nuõrttsääʹmǩiõll da čårraunnsen sääʹmkulttuur. Henna Tervaniemi mättʼtââtt aanarsääʹmǩiõl da sääʹmkulttuur Oulu universiteeʹttest.</p>
<p><em type="italic">Sääʹmteʹǧǧ späʹssbââšš pukid stipeeʹnd ooccjid da tuäivat pukid leekk da pueʹr õuddnummuš nuʹt määttain ǥo puõʹttivuõđ tuejj-jieʹllmest še! </em></p>
<p><em type="italic">Snimldõk: Johanna Labba </em></p>
</body></document>
