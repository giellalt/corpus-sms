<document xml:lang="sms" id="no_id"><header><title>Sää´mte´ǧǧ oudd teâttan, što lij piijjâm ooccâmnalla pue´tti pirrõspiisar vee´rjsâjjõsvuõđ - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>123</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/13/saamtegg-oudd-teattan-sto-lij-piijjam-ooccamnalla-puetti-pirrospiisar-veerjsajjosvuod/?lang=nuo</origFileName><parallel_text xml:lang="fin" location="saamelaiskarajat_ilmoittaa_haettavaksi_ymparistosihteerin_viransijaisuuden.html"/><parallel_text xml:lang="sme" location="samediggi_almmuha_ohcanlahkai_birascalli_virgesadjasasvuoda.html"/><parallel_text xml:lang="smn" location="samitigge_almoot_uuccamnaal_pirascallee_virgesajasasvuoda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ oudd teâttan, što lij piijjâm ooccâmnalla pueʹtti pirrõspiisar veeʹrjsâjjõsvuõđ</p>
<p>Sääʹmteʹǧǧ oudd teâttan, što lij piijjâm ooccâmnalla pueʹtti pirrõspiisar veeʹrjsâjjõsvuõđ äigga 24.9.2018 – 7.6.2019. Pirrõspiisar tuâjjan lij håiddad pirrõshoiddu da mäddâânnmõʹšše kuulli aaʹššid, jeäʹrben valmštõõllâd kuåivâslääʹjj da biodiversiteʹttsuåppmõõžž tiuʹddepiijjmõʹšše kuulli tuâjaid.</p>
<p>Šiõttõsvuâđđliʹžžen ââʹntemõõlǥtõssân lij tuâj oudldem škoouʹlʼjummuš da lââʹssen õõlǥtet sääʹmǩiõl silttõõzz (asetõs 1727/95). Tuâj oʹnnstemvuõđlaž håiddmõõžž ooudâs veʹǩǩe suåppi õllškooultuʹtǩǩõs, pirrõsaaʹšši da vaaldšemvuõđlaž tuâjai tobddmõš da riʹjttjeei eŋgglõsǩiõl silttummuš. Päʹlǩǩummuš meäʹrtââvv Sääʹmteeʹǧǧ päʹlǩǩeemriâšldõõǥǥ väʹǯǯelvuõtt-tääʹzz IV/IV-II mieʹldd (vuâđđpäʹlǩǩ lij kõõskin 2491,54 – 2596,52 euʹrred/mp).</p>
<p>Tuâjja tiuddummšest jääʹǩǩtet kueiʹt mannu ǩiččlõddâmääiʹj. Ooccmõõžžid mieʹlddõõzzineez âlgg vuõltteed Sääʹmteeʹǧǧ piisarkådda 7.9.2018 čiâss 16.00 räjja addrõʹsse: Sajos, 99870 Aanar. Lââʹssteâđaid tuâjast oudd pirrõspiisar Anni-Helena Ruotsala teʹl. 010 839 3184. Sääʹmteeʹǧǧ tuåimmjummša vuäitt tobdstõõttâd interneʹttaddrõõzzâst www.samediggi.fi</p>
<p>Aanrest 13.8.2018 Sääʹmteʹǧǧ</p>
</body></document>
