<document xml:lang="sms" id="no_id"><header><title>Sääʹmteʹǧǧ serdd komissaari vaʹlljummuž ooudårra￼ - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>332</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/09/saamtegg-serdd-komissaari-valljummuz-ooudarra/?lang=nuo</origFileName><parallel_text xml:lang="fin" location="saamelaiskarajat_siirtaa_komissaarien_valintaa_eteenpain.html"/><parallel_text xml:lang="sme" location="samediggi_sirda_komissaraid_valljema_ovddos_guvlui.html"/><parallel_text xml:lang="smn" location="samitigge_sirda_komissaarij_valjim_ovdaskulij.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ serdd komissaari vaʹlljummuž ooudårra￼</p>
<p><em type="italic">Sääʹmteʹǧǧ tuʹmmii pâʹjjelmeärrsaž tiuddsåbbrest mââibaarǥ 9.8.2022 seʹrdded tuõttvuõtt- da suåvâdvuõttkomissio komissaari vaʹlljummuž ooudårra da väʹldded tuõttvuõtt- da suåvâdvuõttproseeʹss juätk beäʹlnn kõõut. Kõõut ääiʹj čiõlǥtet rääuhast, mõõnn nalla proseeʹss vueiʹtet juäʹtǩǩed da jueʹtǩet veâl tõn seʹlvvtummuž, mâid sääʹm õhttsažkåʹdd ääʹššest jordd. </em></p>
<p>Sääʹmteeʹǧǧ sååbbar jiõnsti halltõõzz eʹtǩǩõõzz da väärrneǩ Matti Aikio eʹtǩǩõõzz kõõsk. Aikio eʹtǩǩõs komissaari vaʹlljeem serddmõõžžâst ooudårra vuõiʹti jiõnin 10-9. Halltõs eʹtǩǩii tiuddsåbbra, što tiuddsååbbar nõõmai kuõʹhtt ođđ komissaar, koin nuʹbb eeʹttkâstt aanarsääʹm ǩiõlljoouk da nuʹbb tâʹvvsääʹm ǩiõlljoouk di tuʹmmad taarb mieʹldd jeeʹres tååimain proseeʹss juätk juuʹrdeeʹl.</p>
<p>Sääʹmteʹǧǧ tuʹmmii õõuʹdab såbbrest ǩieʹssmannust 2022 tuärjjeed tuõttvuõtt- da suåvâdvuõttkomissio juätkkmõõžž . Õuʹddel tuʹmmstõktuâjast sååbbar kuuli äʹšštobddjen Säʹmmlai psykososiaalʼlaž tuärj juâkkaz jååʹđteei Heidi Eriksen, viiđ Säʹmmlai tuõttvuõtt- da suåvâdvuõttkomissio aalǥâst nõõmuum vuäzzla di õõut komissio piisarkååʹdd plaanni.</p>
<p>– Meeʹst feʹrttai tiuddsåbbar liinj meâldlânji vueʹlǧǧed seeʹlvted čiŋŋlubun vueiʹnlmid sääʹm õhttsažkååʹddest di tuõttvuõtt- da suåvâdvuõttproseeʹss juätkast. Vuäzzlain puõʹtte õuʹdde vuâmmšõõzz komissaari vaajtõsmääinai meäʹrest di proseeʹss õõuʹdeem õudldõõzzin, ko eʹtǩǩõs sääʹmteʹǧǧlääʹjjest ij leäkku õuddnam veâl eeʹttiǩ-kååʹdd ǩiõttʼtõõllma, ceälkk sääʹmteeʹǧǧ saaǥǥjååʹđteei Tuomas Aslak Juuso.</p>
<p>Säʹmmlai tuõttvuõtt- da suåvâdvuõttkomissio šiõtteeš riikksuåvtõõzz tooiʹmest kålggmannu 28. peeiʹv 2021. Mâŋŋa šiõttummšest komissio toimmjummuš lij leämmaš jiõččnallaš da čõõnteʹmes. Vueʹssmannust 2022 kuhttu Sääʹmteeʹǧǧ eʹtǩǩeem komissaar Miina Seurujärvi da Heikki J. Hyvärinen annu Riikksuåvtõõzz čåuʹddem komissaar tuâjain. Riikksuåvtõs miõđi Miina Seurujärvi da Heikki J. Hyvärinen čåuddõõttmõõžž komissaar tuâjast 25.5.2022 looǥǥeeʹl.</p>
<p><em type="italic">Säʹmmlai tuõttvuõtt- da suåvâdvuõttkomissio </em></p>
<p><em type="italic">Säʹmmlai tuõttvuõtt- da suåvâdvuõttproseeʹss mieʹrren lij tobdsted da ärvvtõõllâd historiaalʼlaž da ânnʼjõž čårstummuž, mieʹldd looǥǥeeʹl riikk suuddtõspolitiikk, di vuõiggâdvuõđi neuʹrrummšid, seeʹlvted mõõn nalla täk vaaikte säʹmmlaid da sij õhttsažkådda ânnʼjõž vueʹjjest da eʹtǩǩeed, mõõnn nalla vuäitčeš oouʹdeed õhttvuõđ säʹmmlai da Lääʹdd riikk kõõskâst di säʹmmlai seʹst. </em></p>
<p><em type="italic">Tuõttvuõtt- da suåvâdvuõttkomissio vuäzzla lie veiddsanji oskkum oummu säʹmmlai da lääʹdd õhttsažkååʹdd seʹst. Vuäzzla lie čõnnsateʹmes jie-ka eeʹttkââʹst tõn beäʹl, kååʹtt lij siʹjjid eʹtǩǩääm leʹbe siʹjjid vaʹlljääm. Komissio nõõmtummšest vääʹldet lokku tääʹssbeällsânji sääʹm jeeʹres ǩiõlljooukid. Komissio nõõmtummšest põõrǥât väʹldded lokku sooǥǥbieʹli tääʹsspeällsaž eeʹttkâsttmõõžž. </em></p>
<p><em type="italic">Looǥǥ täʹst säʹmmlai tuõttvuõtt- da suåvâdvuõttkomissio mandaatt </em><em type="italic">. </em></p>
<p type="title">Lââʹssteâđ:</p>
<p>Tuomas Aslak juuso Saaǥǥjååʹđteei 040 687 3394 tuomas.juuso@samediggi.fi</p>
</body></document>
