<document xml:lang="sms" id="no_id"><header><title>Sääʹmteʹǧǧ tuärjjad säʹmmlai tuõttvuõtt- da suåvâdvuõttkomissio juätkkmõõžž – komissaarid vaʹlljeet pâʹjjelmeärrsaž tiuddsåbbrest påʹrǧǧmannust - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>174</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/23/saamtegg-tuarjjad-sammlai-tuottvuott-da-suavadvuottkomissio-juatkkmoozz-komissaarid-valljeet-pajjelmearrsaz-tiuddsabbrest-parggmannust/?lang=nuo</origFileName><parallel_text xml:lang="fin" location="saamelaiskarajat_tukee_saamelaisten_totuus-_ja_sovintokomission_jatkamista_-_komissaarit_valitaan_ylimaaraisessa_tayskokouksessa_elokuussa_.html"/><parallel_text xml:lang="sme" location="samediggi_doarju_samiid_duohtavuoda-_ja_soabadanproseassa_joatkima_-_komissarat_valljejuvvojit_badjelmearalas_dievascoahkkimis_borgemanus.html"/><parallel_text xml:lang="smn" location="samitigge_tuarju_sammilij_tuotavuota-_ja_sovadattamkomissio_juatkim_-_valjee_komissaarijd_paijeelmiaralii_tievascuakkimist_porgemaanust.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ tuärjjad säʹmmlai tuõttvuõtt- da suåvâdvuõttkomissio juätkkmõõžž – komissaarid vaʹlljeet pâʹjjelmeärrsaž tiuddsåbbrest påʹrǧǧmannust</p>
<p><em type="italic">Sääʹmteeʹǧǧ sååbbar tuʹmmii 23.6.2022 tuärjjeed säʹmmlai tuõttvuõtt- da suåvâdvuõttkomissio juätkkmõõžž, leša vaʹlljad kuõʹhtt komissaar påʹrǧǧmannust tuõʹllʼjum pâiʹlmeärrsaž tiuddsåbbrest. Pâʹjjelmeärrsaž såbbar jäʹrjstet ougglõsõhttvuõđin. </em></p>
<p>Õuʹddel tuʹmmstõktuâj sääʹmteeʹǧǧ sååbbar kuuli äʹšštobddjen Säʹmmlai psykososiaalʼlaž tuärj juâkkaz jååʹđteei Heidi Eriksen, viiđ Säʹmmlai tuõttvuõtt- da suåvâdvuõttkomissio aalǥâst nõõmuum vuäzzla di õõut komissio piisarkååʹdd plaanni.</p>
<p>– Sääʹmteeʹǧǧ såbbrest saǥstõʹlle samai vuâđ mieʹldd tuõttvuõtt- da suåvâdvuõttkomissio tuâj juätkast, da komissio juätkast leʹjje še vuäzzlai seʹst järrneei vuäinnmõõžž. Pueʹttep juäʹtǩǩed ääʹšš ǩiõttʼtõõllmõõžž påʹrǧǧmannust, ceälkk Sääʹmteeʹǧǧ saaǥǥjååʹđteei Tuomas Aslak Juuso.</p>
<p>Säʹmmlai tuõttvuõtt- da suåvâdvuõttkomissio šiõtteeš riikksuåvtõõzz tooiʹmest kålggmannu 28. peeiʹv 2021. Mâŋŋa šiõttummšest komissio toimmjummuš lij leämmaš jiõččnallaš da čõõnteʹmes. Vueʹssmannust 2022 kuhttu Sääʹmteeʹǧǧ eʹtǩǩeem komissaar Miina Seurujärvi da Heikki J. Hyvärinen lie äännam Riikksuåvtõõzz čåuʹdded jiijjâs komissaar tuâjain. Riikksuåvtõs miõđi Miina Seurujärvi da Heikki J. Hyvärinen čåuddõõttmõõžž komissaar tuâjast 25.5.2022 looǥǥeeʹl.</p>
<p>Sääʹmteeʹǧǧ teâđtõs 13.6.2022 Sääʹmteʹǧǧ ärvvtââll tuõttvuõtt- da suåvâdvuõttkomissio vueʹjj da tåimmjemõudldõõzzid tärkka</p>
<p type="title">Lââʹssteâđ:</p>
<p>Tuomas Aslak Juuso Saaǥǥjååʹđteei 040 687 3394 tuomas.juuso@samediggi.fi</p>
<p>Anni Koivisto I väärrsaaǥǥjååʹđteei 040 415 5969 anni.koivisto@samediggi.fi</p>
</body></document>
