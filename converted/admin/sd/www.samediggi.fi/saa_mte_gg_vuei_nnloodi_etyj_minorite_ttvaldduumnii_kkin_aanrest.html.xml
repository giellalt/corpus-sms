<document xml:lang="sms" id="no_id"><header><title>Sääʹmteʹǧǧ vueiʹnnlõõđi Etyj minoriteʹttväldduumniiʹǩǩin Aanrest - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>177</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/20/saamtegg-vueinnloodi-etyj-minoritettvaldduumniikkin-aanrest/?lang=nuo</origFileName><parallel_text xml:lang="eng" location="the_sami_parliament_met_the_osce_high_commissioner_on_national_minorities_in_inari_.html"/><parallel_text xml:lang="fin" location="saamelaiskarajat_tapasi_etyjin_vahemmistovaltuutetun_inarissa.html"/><parallel_text xml:lang="sme" location="samediggi_deaivvadii_etyj_vehadataittardeaddjiin_anaris_.html"/><parallel_text xml:lang="smn" location="samitigge_teeivai_etyj_ucceeblohovaldalii_anarist_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteʹǧǧ vueiʹnnlõõđi Etyj minoriteʹttväldduumniiʹǩǩin Aanrest</p>
<p><em type="italic">Etyj minoriteʹttväldduumneǩ Kairat Abdrakhmanov kuõʹssji Aanrest 15.-16.2.2023. Kueʹssreeis poodd minoriteʹttväldduumneǩ vueiʹnnlõõđi Sääʹmteeʹǧǧ saaǥǥjååʹđteeʹj Tuomas Aslak Juusoin da nuuʹbb väärrsaaǥǥjååʹđteeʹj Leo Aikioin. Lââʹssen Sääʹmteeʹǧǧ tåimmorgaanin aanarsääʹmaaʹšši saǥstõõllâmkåʹdd da nuõrisuåvtõs vueiʹnnlõʹtte minoriteʹttväldduumniiʹǩǩin. </em></p>
<p>– Späʹssbõõššâm minoriteʹttväldduumneeʹǩǩ tääʹrǩes kueʹssreeisast. Saǥstõõlim säʹmmlaid ääiʹjpoddsaž aaʹššin, mâʹte sääʹmteʹǧǧlääʹjj oođeem šõõddtem aalmilaž vuõʹjjest da tõn puʹhttem tiâddõõzzin. Lââʹssen minoriteʹttväldduumneǩ leäi älšmam jm. äimmõsmuttâz vaikktõõzzâst säʹmmlai äʹrbbvuõđlaž jieʹllemvuõʹjjid da kulttuuʹre, di Sääʹmteeʹǧǧ vueiʹtlvažvuõđin vaaikted tuʹmmstõktuõjju, särnn Sääʹmteeʹǧǧ saaǥǥjååʹđteeʹjj Tuomas Aslak Juuso.</p>
<p>Aanar kueʹssreeis poodd minoriteʹttväldduumneǩ vuõiʹni še säʹmmlai dommvuuʹd kooʹddi eeʹttǩeeʹjid, tuõttvuõtt- da suåvâdvuõttkomissio eeʹttǩeeʹjid da sääʹmorganisaatioid, di kuuli säʹmmlai äʹrbbvuõđlaž jieʹllemvueʹjji ääiʹjpoddsaž vueʹjjest.</p>
<p>Vueiʹnnlõõttmõõžži lââʹssen minoriteʹttväldduumneǩ kuõʹssji Yle Sápmi tååimtõõzzâst da aanarsääʹmǩiõllsaž ǩiõllpieʹzzest. Lââʹssen minoriteʹttväldduumneǩ kuõʹssji väärrsaaǥǥjååʹđteeʹjj Leo Aikio åʹrnn da tobdstõõđi pueʹrben puäʒʒhoiʹddjummša.</p>
<p>Etyj minoriteʹttväldduumneǩ ǩiččal cõggâd da lääiʹveed tiâddõõzzid, kook õhttne meersaž minoriteeʹttid Etyj vuuʹdest. Tuâjast teäddai jõskk diplomatia da jeeʹres vuäʹssbeäʹl kõskksaž õhttsažtuâj tueʹrjjummuš.</p>
<p type="title">Lââʹssteâđaid:</p>
<p>Tuomas Aslak Juuso Saaǥǥjååʹđteeʹjj 040 687 3394 tuomas.juuso@samediggi.fi</p>
<p>Leo Aikio II saaǥǥjååʹđteeʹjj 040 621 6 505 leo.aikio@samediggi.fi</p>
<p>Inka-Saara Arttijeff meeraikõskksaž aaʹšši piisar 010 839 3 198 / 050 574 7 629 inka-saara.arttijeff@samediggi.fi</p>
</body></document>
