<document xml:lang="sms" id="no_id"><header><title>Sääʹmteeʹǧǧ eeʹjj 2019 vaal-loǥstõʹǩǩe ooʒʒõõttmõš - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>134</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/06/saamteegg-eejj-2019-vaal-logstokke-oozzoottmos/?lang=nuo</origFileName><parallel_text xml:lang="fin" location="saamelaiskarajien_vuoden_2019_vaaliluetteloon_hakeutuminen.html"/><parallel_text xml:lang="sme" location="samedikki_jagi_2019_valgalogahallamii_ohcan.html"/><parallel_text xml:lang="smn" location="samitige_ive_2019_valjaluvattalman_ucalum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ eeʹjj 2019 vaal-loǥstõʹǩǩe ooʒʒõõttmõš</p>
<p>Pueʹtti sääʹmteeʹǧǧ vaal ââʹnet čõhččmannust 2019. Jiõnstemvuõiggâdvuõđla lie puk säʹmmla, kook lie pijjum ǩeeʹrj ool sääʹmteeʹǧǧ vaal-loǥstõʹǩǩe.</p>
<p>Vaal-luʹvddkåʹdd mieʹrǩǩad eeʹjj 2019 vaal-loǥstõʹǩǩe kuulli säʹmmlaid, koin lij leämmaž jiõnstemvuõiggâdvuõtt sääʹmteeʹǧǧ vaalin 2015. Pukin jeärrsin âlgg ooʒʒõõttâd vaal-loǥstõʹǩǩe mââimõõzzâst tän jooʹtti eeʹjj loopp räjja mõõneeʹst. Vaal-loǥstõʹǩǩe vuäitt ooʒʒõõttâd sääʹmteeʹǧǧ lääʹjj 3 § 1 momeeʹnt 1,2 da 3 da 21 § mieʹldd (eeʹjj leʹbe jieʹnn vuõiggâdvuõđ mieʹldd, lappalažoummu kåårmlačân da säʹmmliʹžžen, kååʹtt ålggjânnamneʹǩǩen jäälast Lääʹddjânnmest).</p>
<p>Raukkmõš veerǥlaž vaal-loǥstõʹǩǩe ǩiiʹrji ool piijjâm diõtt leʹbe ǩiiʹrji âʹlnn meädda piijjâm diõtt âlgg tuejjeed ǩeerjlânji <em type="italic">mââimõõzzâst tän eeʹjj rosttovmannu 31. peeiʹv 2018 ouddâl čiâss 16.00. </em>Vaal-luʹvddkååʹdd stannum ooccâmlomaakk da lââʹssteâđaid vuäǯǯ vaal-luʹvddkååʹdd konttrest addrõõzzâst Kulttuurkõõskõs Sajos, Menesjärventie 2A, 99870 Aanar, teʹl. 010 839 3120, neʹttpååʹšt: vaalit@samediggi.fi . Ooccâmlomaakk vuäitt še printteed www.samediggi.fi . </p>
<p>Aanrest 30.10.2018 Vaal-luʹvddkåʹdd</p>
</body></document>
