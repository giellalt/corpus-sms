<document xml:lang="sms" id="no_id"><header><title>Sääʹmteeʹǧǧ eeʹjj 2023 vaal-loǥstõʹǩǩe ooʒʒõõttmõš - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>136</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/19/saamteegg-eejj-2023-vaal-logstokke-oozzoottmos/?lang=nuo</origFileName><parallel_text xml:lang="fin" location="saamelaiskarajien_vuoden_2023_vaaliluetteloon_hakeutuminen.html"/><parallel_text xml:lang="sme" location="samedikki_jagi_2023_valgalogahallamii_ohcan.html"/><parallel_text xml:lang="smn" location="samitige_ive_2023_valjaluvattalman_ucalum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ eeʹjj 2023 vaal-loǥstõʹǩǩe ooʒʒõõttmõš</p>
<p>Sääʹmteeʹǧǧ puõʹtti vaal ââʹnet čõhččmannust 2023. Jiõnnvuõiggâdvuõttneeʹǩǩ vaalin liâ puk tõk säʹmmla, kook liâ mieʹrǩǩuum sääʹmteeʹǧǧ vaal-loǥstõʹǩǩe. Vaal-luʹvddkåʹdd mieʹrǩǩad eeʹjj 2023 vaal-loǥstõʹǩǩe tõid säʹmmlaid, kook leʹjje jiõnnvuõiggâdvuõttneʹǩǩen sääʹmteeʹǧǧ vaalin 2019. Pukin järrsin âlgg ooʒʒõõttâd vaal-loǥstõʹǩǩe mââimõõzzâst jooʹtti eeʹjj loʹppe mõõneeʹst. Vaal-loǥstõʹǩǩe vuäitt ooʒʒõõttâd sääʹmteʹǧǧlääʹjj 3 § 1 momeeʹnt 1, 2 da 3 da 21 § vuâđald (ǩiõl vuâđald, eeʹjj leʹbe jieʹnn vuõiggâdvuõđ vuâđald, lapplaž kåårmlačân da säʹmmliʹžžen, kååʹtt ålggjânnam meerliʹžžen jäälast Lääʹddjânnmest).</p>
<p>Raukkmõš vaal-loǥstõʹǩǩe mieʹrǩǩummšen leʹbe tõʹst jaukkummšen âlgg tuejjeed <em type="italic">ǩeerjlânji mââimõõzzâst 31.12.2022 ouddâl čiâss 16.00 </em>vaal-luʹvddkååʹdd raaveem lomaakkin. Ooccâmlomaakk vuäitt vuõltteed liâđǥlânji leʹbe priʹnttjed <em type="italic">https://www.samediggi.fi/vaal-2023 </em>. Lââʹssteâđaid da põʹmmailomaakk vuäitt raukkâd vaal-luʹvddkååʹdd konttrest add. Saamelaiskäräjien vaalilautakunta, Kulttuurikeskus Sajos, Menesjärventie 2A, 99870 Inari, teʹlfon 010 839 3155 neʹttpååʹšt: vaalit@samediggi.fi . Vaal-luʹvddkådda vuäitt vuõltteed suõjjuum neʹttpååʹšt addrõõzzâst: https://secmail.com/send/m7jcWH7B . </p>
<p>Aanrest 12.10.2022 Vaal-luʹvddkåʹdd</p>
</body></document>
