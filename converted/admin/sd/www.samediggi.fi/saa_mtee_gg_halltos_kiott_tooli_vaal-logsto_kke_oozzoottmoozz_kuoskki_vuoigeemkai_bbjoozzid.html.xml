<document xml:lang="sms" id="no_id"><header><title>Sääʹmteeʹǧǧ halltõs ǩiõttʼtõõli vaal-loǥstõʹǩǩe ooʒʒõõttmõõžž kuõskki vuõiǥeemkaiʹbbjõõzzid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>104</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/28/saamteegg-halltos-kiotttooli-vaal-logstokke-oozzoottmoozz-kuoskki-vuoigeemkaibbjoozzid/?lang=nuo</origFileName><parallel_text xml:lang="fin" location="saamelaiskarajien_hallitus_kasitteli_vaaliluetteloon_hakeutumista_koskevat_oikaisuvaatimukset.html"/><parallel_text xml:lang="sme" location="samedikki_stivra_giedahalai_valgalogahallamii_ohcaleami_guoski_njulgengaibadusaid.html"/><parallel_text xml:lang="smn" location="samitige_stivra_kiedavusai_valjaluvattalman_ucaluman_kyeskee_vuoigimvatamasaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ halltõs ǩiõttʼtõõli vaal-loǥstõʹǩǩe ooʒʒõõttmõõžž kuõskki vuõiǥeemkaiʹbbjõõzzid</p>
<p><em type="italic">Sääʹmteeʹǧǧ halltõs lij såbbreʹstes 27.8.2019 ǩiõttʼtõõllâm vaal-luʹvddkååʹdd tuʹmmstõõǥǥin tuejjuum vuõiǥeemkaiʹbbjõõzzid. Sääʹmteʹǧǧ oudd tuʹmmstõõǥǥid teâttan vuõiǥummuž kaiʹbbjam oummid neäʹttli 35 da 36 äiʹǧǧen. </em></p>
<p>Sääʹmteeʹǧǧ halltõs ǩiõttʼtõõli 240 vaal-loǥstõʹǩǩe ooʒʒõõttmõõžž kuõskki vuõiǥeemkaiʹbbjõssâd såbbreʹstes 27.8.2019. Sääʹmteʹǧǧ oudd tuʹmmstõõǥǥid teâttan vuõiǥummuž kaiʹbbjam oummid neäʹttli 35 da 36 äiʹǧǧen. Taʹrǩstum påʹrddǩeeʹrj mieʹlddõõzzeezvuiʹm õlmstââʹttet tõn õõlmâs vueʹzzi beäʹlnn neäʹttel 36 äiʹǧǧen.</p>
<p>– Vuõiǥeemkaiʹbbjõõzzi ǩiõttʼtõõllmõš halltõõzzâst lij ååʹn hoiddum vueʹssen vaal-loǥstõʹǩǩe ooʒʒõõttâmproseeʹssest. Vuõiǥeemkaiʹbbjõõzz leʹjje ǩiõttʼtõõllâmnalla puki aaiʹji jäänmõs mieʹrr, kommentâstt Sääʹmteeʹǧǧ halltõõzz õõudâst saaǥǥjååʹđteei Tiina Sanila-Aikio.</p>
<p>Sääʹmteeʹǧǧ halltõõzz tuʹmmstõõǥǥid vuäitt ooccâd muttâz ââʹlmõs vaaldâšmvuõiggsest.</p>
<p type="title">Lââʹssteâđ</p>
<p>Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</p>
</body></document>
