<document xml:lang="sms" id="no_id"><header><title>Sääʹmteeʹǧǧ halltõs maaccad tuõttvuõtt- da suåvâdvuõttkomissio- vueʹjj da juätkktååimaid oʹđđest čåuʹddemnalla tiuddsåbbra - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>226</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/09/05/saamteegg-halltos-maaccad-tuottvuott-da-suavadvuottkomissio-vuejj-da-juatkktaaimaid-oddest-cauddemnalla-tiuddsabbra/?lang=nuo</origFileName><parallel_text xml:lang="fin" location="saamelaiskarajien_hallitus_palauttaa_totuus-_ja_sovintokomission_tilanteen_ja_jatkotoimet_uudelleen_ratkaistavaksi_tayskokoukselle_.html"/><parallel_text xml:lang="sme" location="samedikki_stivra_mahcaha_duohtavuoda-_ja_soabadankommisuvnna_assi_ja_dan_guoski_joatkkadoaimmaid_dievascoahkkimii_oddasit_giedahallama_varas_.html"/><parallel_text xml:lang="smn" location="samitige_stivra_maaccat_tuotavuota-_ja_sovadattamkomissio_tile_ja_jotkatooimaid_uddasist_cuavdimnaal_tievascuakkiman.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ halltõs maaccad tuõttvuõtt- da suåvâdvuõttkomissio- vueʹjj da juätkktååimaid oʹđđest čåuʹddemnalla tiuddsåbbra</p>
<p><em type="italic">Sääʹmteeʹǧǧ halltõs tuʹmmii såbbrest 31.8.2022 maaccted tuõttvuõtt- da suåvâdvuõttkomissio vueʹjj da juätkktååimaid oʹđđest čåuʹddemnalla tiuddsåbbra Tiuddsåbbrest ij leämmaž tuʹmmstõktuâjast teâtt tõʹst, što tuâj kõskklâttmõš ij leäkku vueiʹtlvaž tõntaa, što komissio da tõn tuâjjlaid čååuʹdet tuâjain da tuâjj tän beäʹlnn poott. Halltõs tuʹmmii veâl kuullâd ääʹšš pirr ǩeerjlânji sääʹmõhttõõzzid da säʹmmlaid jiõččines. </em></p>
<p>Halltõs tuõđi, što Sääʹmteeʹǧǧ såbbar tuʹmmstõk seʹrdded tuõttvuõtt- da suåvâdvuõttkomissio komissaari vaʹlljummuž ooudårra da väʹldded proseeʹss juätkast kõõsk ij leäkku puknes tiuʹddepiijjâmnalla. Tuõttvuõtt- da suåvâdvuõttkomissio tuâj kõskklâttmõš ij leäkku vueiʹtlvaž tõntaa, što komissio da tõn tuâjjlaid čååuʹdet tuâjsteez da tuâjj tän peäʹlnn poott.</p>
<p>Tät teâtt ij leäkku leämmaž Sääʹmteeʹǧǧ tiuddsåbbar ââʹnnmest tuʹmmstõktuâjast da tän määinast halltõs tuʹmmii maaccted ääʹšš Sääʹmteeʹǧǧ tiuddsåbbra oʹđđest ǩiõttʼtõõllâmnalla. Sääʹmteeʹǧǧ halltõs älgg valmštõõllâd čõhččmannu looppâst õnnum pâʹjjelmeärrsaž tiuddsåbbar tuõttvuõtt- da suåvâdvuõttkomissio tuõjju kuuleeʹl.</p>
<p>Halltõs tuärjjad Saaʹmi siidsåbbar tuõivvi juäʹtǩǩed proseeʹss nuõrttsäʹmmlai peäʹlnn. Halltõs tuäivv, što tuõttvuõtt- da suåvâdvuõttkomissio tuâj viiǥǥât ooudårra nuõrttsäʹmmlai peäʹlnn Sääʹmteeʹǧǧ tiuddsåbbar tuʹmmstõõǥǥâst huõlǩani.</p>
<p type="title">Halltõs räukk ǩeerjlaž kommeeʹntid</p>
<p>Sääʹmteʹǧǧ halltõs älšmâtt sääʹmõhttõõzzid da säʹmmlaid jiõččines uʹvdded ǩeerjlaž kommeeʹntid Säʹmmlai tuõttvuõtt- da suåvâdvuõttkomissio vuâkka di ođđ komissaari vaʹlljummša kuuleeʹl.</p>
<p>Kommeeʹntid vuäitt vuõltteed Sääʹmteeʹǧǧ ǩeeʹrjeempäikka 19.9.2022 čiâss 16 räjja mõõneeʹst neʹttpååʹšt mieʹldd info@samediggi.fi leʹbe pååʹšt mieʹldd addrõʹsse Saamelaiskäräjät, Menesjärventie 2 A, 99870 Inari.</p>
<p>Sääʹmteeʹǧǧ sååbbaräʹššǩeeʹrj käunnʼje dokumeeʹntin tääiʹben .</p>
<p type="title">Lââʹssteâđ:</p>
<p>Tuomas Aslak juuso Saaǥǥjååʹđteei 040 687 3394 tuomas.juuso@samediggi.fi</p>
</body></document>
