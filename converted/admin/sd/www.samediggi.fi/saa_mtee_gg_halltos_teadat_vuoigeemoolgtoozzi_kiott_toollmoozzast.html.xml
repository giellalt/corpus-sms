<document xml:lang="sms" id="no_id"><header><title>Sääʹmteeʹǧǧ halltõs teâđat vuõiǥeemõõlǥtõõzzi ǩiõttʼtõõllmõõžžâst - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>183</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/06/26/saamteegg-halltos-teadat-vuoigeemoolgtoozzi-kiott%CA%BCtoollmoozzast/?lang=nuo</origFileName><parallel_text xml:lang="fin" location="saamelaiskarajien_hallitus_tiedottaa_oikaisuvaatimusten_kasittelysta.html"/><parallel_text xml:lang="sme" location="samedikki_stivra_diediha_njulgengaibadusaid_giedahallamis.html"/><parallel_text xml:lang="smn" location="samitige_stivra_tiedeet_njuolgimvatamasai_kiedavusmist.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ halltõs teâđat vuõiǥeemõõlǥtõõzzi ǩiõttʼtõõllmõõžžâst</p>
<p><em type="italic">Vaal-luʹvddkååʹdd tuʹmmstõʹǩǩe tååđteʹmes vuäitt vuäǯǯeed vuõiǥõõzz Sääʹmteeʹǧǧ halltõõzzâst. Sääʹmteeʹǧǧ halltõs ǩiõttʼtââll vuõiǥeemõõlǥtõõzzid påʹrǧǧmannu beäʹlnn. Tääʹrǩab ǩiõttʼtõõllâmääiʹjpooddâst teâđtet sueiʹnnmannu looppâst. </em></p>
<p>Sääʹmteeʹǧǧest uvddum lääʹjj 26 § 2 momeeʹnt meâldlânji vaal-luʹvddkååʹdd tuʹmmstõʹǩǩe tååđteʹmes vuäitt tuejjeed Sääʹmteeʹǧǧ halltõʹsse vuõiǥeemõõlǥtõõzz, jõs vuäinn, što suu leät vuõiggâdvuõđtää kuõđđum meädda vaal-loǥstõõǥǥâst leʹbe što suu kuõskki meärkkmõš vaal-loǥstõõǥǥâst lij vââǥǥlaž. Halltõõzzâst feʹrttai räʹtǩǩeed äʹšš ǩirrliʹžžen.</p>
<p>Vuõiǥeemõõlǥtõs âlgg tååimted Sääʹmteeʹǧǧ Aanar konttra 14 peeiʹv määʹttest Sääʹmteeʹǧǧ vaal-luʹvddkååʹdd tuʹmmstõõǥǥ teâttanvuäǯǯampeeiʹvest. Vuõiǥeemõõlǥtõsääiʹj laʹsǩǩeen teâttanvuäǯǯampeeiʹv jeät vääʹld lokku.</p>
<list><p type="listitem">Vuäppõõzz vuõiǥeemõõlǥtõõzz tååimtummšest halltõʹsse</p>
</list><p type="title">Äšša õhttneei teâđstõõllmõõžž</p>
<p>Vuõiǥeemõõlǥtõõzz õhttneei teâđstõõllmõõžž raaukât čuäʹjtet neʹttpååʹštin Sääʹmteeʹǧǧ rekisterâʹsttemkonttra addrõʹsse info@samediggi.fi leʹbe suõjjuum neʹttpååʹšt pääiʹǩ addrõʹsse https://secmail.com/send/vEGj6VKn</p>
<p>Sääʹmteeʹǧǧ teʹlfonkuvddlõs lij äävai vu–pi čiâss 9-11 da 12-15. Vääldak tâma lokku, što teʹlfonkuvddlõs lij ǩidd 7.7.-31.7.2023 ǩieʹssluõvâsvuõđi diõtt. Teʹlfonkuvddlõõzz nââmar: 010 839 3100.</p>
<p>Vuõiǥeemõõlǥtõõzzi ǩiõttʼtõõllmõš tuõʹjat tuâj Sääʹmteeʹǧǧ tuâjlažkååʹdd beäʹlnn jiânnai. Pukid vueʹǩǩšõs teâđstõõllmõõžžid ǩiččlõõđât vaʹstteed nuʹt sõrgg ǥu vueiʹtlvaž tõi pueʹttemjäʹrjstõõzzâst. Äšša õhttneei teâđstõõllmõõžži beäʹlnn raukkâp, što seämma kõõččmõõžžid jeät vuõltteʹči määŋg vuâra.</p>
<p type="title">Lââʹssteâđ</p>
<p>Tuʹmmstõktuâj beäʹlnn:</p>
<p>Tuomas Aslak juuso Saaǥǥjååʹđteeʹjj 040 687 3394 tuomas.juuso@samediggi.fi</p>
<p>Vaaldâšm beäʹlnn:</p>
<p>Pia Ruotsala-Kangasniemi Vaaldâšmjååʹđteeʹjj 010 839 3106 / 040 726 2688 pia.ruotsala@samediggi.fi</p>
</body></document>
