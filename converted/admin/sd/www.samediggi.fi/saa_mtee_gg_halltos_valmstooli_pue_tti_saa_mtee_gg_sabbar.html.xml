<document xml:lang="sms" id="no_id"><header><title>Sääʹmteeʹǧǧ halltõs valmštõõli pueʹtti Sääʹmteeʹǧǧ såbbar - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2017</year><wordcount>179</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2017/06/05/saa%CA%B9mtee%CA%B9%C7%A7%C7%A7-halltos-valmstooli-pue%CA%B9tti-saa%CA%B9mtee%CA%B9%C7%A7%C7%A7-sabbar/?lang=nuo</origFileName><parallel_text xml:lang="fin" location="saamelaiskarajien_hallitus_valmisteli_seuraavaa_karajien_kokousta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ halltõs valmštõõli pueʹtti Sääʹmteeʹǧǧ såbbar</p>
<p>Sääʹmteeʹǧǧ pueʹtti, jiârǥ mieʹldd nuuʹbb såbbar ââʹnet 19.6.2017. Sääʹmteeʹǧǧ halltõs valmštõõli såbbreʹstes 2.6.2017 aaʹššid eʹtǩǩeemnalla tiuddsåbbra. Tääʹrǩmõs äʹššen tiuddsåbbrest lie vuõlttõs-saǥǥstõõllmõõžž nuʹtt Tâʹvvjânnmallaš sääʹmsuåppmõõžžâst ko še tuõttvuõtt- da suåvâdvuõttpro-seeʹssest di nõõmted vuäzzlaid Sääʹmvuuʹd škooultemkõõskõʹsse.</p>
<p><span type="quote">”Eeʹjj nuʹbb Sääʹmteeʹǧǧ sååbbar lij miârkteei, ko såbbrest lie kueʹhtt tääʹrǩes vuõlttõs-saǥǥstõõllmõõžž”</span>, Sääʹmteeʹǧǧ saaǥǥjååʹđteei Tiina Sanila-Aikio teäʹddad. Taar, Ruõcc da Lääʹdd Sääʹmteeʹǧǧ ǩiõttʼtâʹlle nuʹtt Tâʹvvjânnmallaš sääʹmsuåppmõõžž ko še tuõttvuõtt- da suåvâdvuõttproseeʹss, kook kueʹsǩǩe puk säʹmmlaid peäggtum riikkin. <span type="quote">”Lij vääžnai, što kuhttuid aaʹššid ooudeep čââpp õhttsažtuâjast puki Sääʹmtiiʹǧǧi kõõskâst”</span>, Sanila-Aikio looppat.</p>
<p>Sääʹmteeʹǧǧ såbbrest ǩiõttʼtâʹlle lââʹssen eeʹjj 2016 tiillpââʹj tiillǩiõrǥtõõzz di eʹtǩǩõõzzid riikk tällõsarvvlõʹsse 2019 kulttuur, mättʼtõõzz, ouddpeâmm di sosiaal- da tiõrvâsvuõttkääzzkõõzzi suõʹrjid. Sääʹmteeʹǧǧ såbbrest ǩiõttʼtâʹlle še eʹtkkõõzz Sääʹmteeʹǧǧ saakkeemstrategian di eʹtǩǩõõzz Sääʹmteeʹǧǧ sååbbarvueʹjj ooudummšen.</p>
<p><em type="italic">Halltõs nõõmti eeʹttkõʹsttjid čõõnâsjoukktuåimmjummša </em></p>
<p>Sääʹmteeʹǧǧ halltõs nõõmti Malla luâttärvvtuâjj-jouʹǩǩe II väärrsaaǥǥjååʹđteei Tuomas Aslak Juuso. Luâttärvvtuâjj-joouk täävtõssân lij pirrõsministeria eʹtǩǩõõzz meâldlânji suåppâd pääiklânji vuõʹjjin, koivuiʹm vueiʹtet ainsmâʹtted, što Malla luâđsuõjjeemvuuʹd luâttäärv jie huânnan. Lââʹssen Tuomas Aslak Juuso eeʹttkâstt Sääʹmteeʹǧǧ Alggmeerai vuõiggâdvuõđi äʹšštobddimekaniism (EMRIP) såb-brest Genevest sueiʹnnmannust.</p>
<p>Lââʹssteâđaid oudd Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</p>
</body></document>
