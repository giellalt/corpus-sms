<document xml:lang="sms" id="no_id"><header><title>Sääʹmteeʹǧǧ kuullâmpoodd tuõttvuõtt- da suåvâdvuõttkomissaari vaʹlljummšid kuõskeeʹl - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>370</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/10/28/saamteegg-kuullampoodd-tuottvuott-da-suavadvuottkomissaari-valljummsid-kuoskeel/?lang=nuo</origFileName><parallel_text xml:lang="fin" location="saamelaiskarajien_kuulemistilaisuudet_totuus-_ja_sovintokomissaarien_valintoja_koskien.html"/><parallel_text xml:lang="sme" location="samedikki_gullandilalasvuodat_guoskkadin_duohtavuoda-_ja_soabadankomissaraid_valljema.html"/><parallel_text xml:lang="smn" location="samitige_kuullamtilalasvuodah_tuotavuota-_ja_sovadattamkomissaarij_valjiimist.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ kuullâmpoodd tuõttvuõtt- da suåvâdvuõttkomissaari vaʹlljummšid kuõskeeʹl</p>
<p><em type="italic">Sääʹmteʹǧǧ jääʹrjast kuullâmpooddid sääʹm meeru tuõttvuõtt- da suåvâdvuõttkomissaari vaʹlljummši pirr. Koronavueʹjj diõtt pooddid tuõʹllʼjet ougglõsõhttvuõđin. </em></p>
<p>Ougglõskuullmõõžžid jääʹrjstet Zoom-suåvldõõzz pääiʹǩ da kuullmõõžžid vuäitt vuässõõttâd juʹn-a suåvldõõzz pääiʹǩ leʹbe teʹlfoonin sååiteeʹl. <em type="italic">Ougglõskuullmõõžžid âlgg iʹlmmtõõttâd ooudǩiõʹtte </em>mââimõõzzâst kõõččmõõžžâst åårrai kuullâmpoodd oouʹdab arggpeeiʹv čiâss 12.00 mõõneeʹst tän liiŋkâst ( https://link.webropolsurveys.com/S/9A23CFEB09B76748 ) leʹbe sååiteeʹl nââmra 040 676 5102. Vuõltteep iʹlmmtõõttjid neʹttpååʹšt mieʹldd liiŋk kuullâmpooddid, vuässõõttâmvuäppõõzzid di eettlaž vuäppõõzz kuullâmpooddi saǥstõõllâm vuâđđan. </p>
<p>Kuullâmpooddi jäʹrjstummšest vääʹldet lokku jeeʹres sääʹmǩiõlljooukid di lääʹddǩiõl. Pooddin vääʹldet veâl lokku jeeʹres åʹrnn sääʹm dommvuuʹdest di tõn åålǥbeäʹlnn jälsteei oummid. Pukin sääʹmǩiõllsaž kuullâmpooddin Zoom-suåvldõõzz pääiʹǩ vuässõõttmen lij tuʹlǩǩummuš sääʹmm-lääʹdd.</p>
<p>Kuullâmpooddi saaǥǥjååʹđteeʹjen toiʹmmai psykiaatrlaž puõccihoiʹddjeei Niila Rahko da piisren Sääʹmteeʹǧǧ mä. plaanni Heli Aikio.</p>
<p>Kuullâmpooddid liântteet da liânttõõzzid seeiltet Sääʹmteeʹǧǧest kuõʹhtt neäʹttel mâŋŋa kuullâmpooddâst raportâsttmõõžž tuärjjan. Pukin kuullâmpooddin raajât mošttaz da mošttsi vuâđald noorât rapoort Sääʹmteeʹǧǧ halltõõzz da tiuddsåbbar ââʹnnma komissaari vaʹlljummuž kuõskki tuʹmmstõktuâj tuärjjan.</p>
<p>Ougglõskuullâmpooddi lââʹssen vuäinnmõõžžâs tuõttvuõtt- da suåvâdvuõttkomissaarin kaiʹbbjum naaʹlin da silttummšest di tuärjas eʹtǩǩuum oummid vuäitt õlmmeed Sääʹmtegga še neʹttpooʹštin info(at)samediggi.fi , pååʹšt mieʹldd addrõʹsse Saamelaiskäräjät, Sajos, 99870 Inari <em type="italic">17.11.2020 mõõneeʹst </em>leʹbe teʹlfoonin õõudǩiõʹtte iʹlmmtum teʹlfoonaaiʹjin. </p>
<p type="title">Ougglõskuullâmpooddi äiʹǧǧmeäʹr:</p>
<list><p type="listitem">Seärad 4.11.2020 čiâss 18–20.30 lääʹddǩiõllsaž kuullâmpodd</p>
<p type="listitem">Vuõssargg 9.11.2020 čiâss 18–20.30 tâʹvvsääʹmǩiõllsaž kuullâmpodd Aanar vuuʹdest jälsteeʹjid</p>
<p type="listitem">Mââibargg 10.11.2020 čiâss 18–20.30 tâʹvvsääʹmǩiõllsaž kuullâmpodd Vuâčč vuuʹdest da säʹmmlai dommvuuʹd åålǥbeäʹlnn jälsteeʹjid</p>
<p type="listitem">Seärad 11.11.2020 čiâss 18–20.30 aanarsääʹmǩiõllsaž kuullâmpodd</p>
<p type="listitem">Nelljdpeiʹvv 12.11.2020 čiâss 18–20.30 sääʹmnuõri kuullâmpodd</p>
<p type="listitem">Vuõssargg 16.11.2020 čiâss 18–20.30 tâʹvvsääʹmǩiõllsaž kuullâmpodd Uccjooǥǥ da Jeänõõǥǥ vuuʹdest jälsteeʹjid</p>
<p type="listitem">Mââibargg 17.11.2020 čiâss 18–20.30 nuõrttsääʹmǩiõllsaž kuullâmpodd</p>
</list><p><em type="italic">Ougglõskuullmõõžžid âlgg iʹlmmtõõttâd ooudǩiõʹtte </em>mââimõõzzâst kõõččmõõžžâst åårrai kuullâmpoodd oouʹdab arggpeeiʹv čiâss 12.00 mõõneeʹst tän liiŋkâst ( https://link.webropolsurveys.com/S/9A23CFEB09B76748 ) leʹbe sååiteeʹl nââmra 040 676 5102. </p>
<p type="title">Teʹlfoonääiʹj:</p>
<list><p type="listitem">Vuõssargg 2.11.2020 čiâss 9–16.00 aanarsääʹmǩiõllsaž teʹlfoonkuullmõš, Heli Aikio, teʹl. 040 676 5102 / 010 839 3107</p>
<p type="listitem">Mââibargg 3.11.2020 čiâss 9–16.00 tâʹvvsääʹmǩiõllsaž teʹlfoonkuullmõš, Pia Ruotsala-Kangasniemi, teʹl. 040 726 2688 / 010 839 3106</p>
<p type="listitem">Seärad 4.11.2020 čiâss 9–16.00 nuõrttsääʹmǩiõllsaž teʹlfoonkuullmõš, Laura Olsén-Ljetoff, teʹl. 040 617 5113 / 010 839 3190</p>
<p type="listitem">Piâtnâc 6.11.2020 čiâss 9–16.00 lääʹddǩiõllsaž teʹlfoonkuullmõš, Heli Aikio, teʹl. 040 676 5102 / 010 839 3107</p>
</list><p type="title">Lââʹssteâđ</p>
<p>piisar, mä. plaanni Heli Aikio, 040 676 5102 / 010 839 3107, heli.aikio(at)samediggi.fi</p>
<p>saaǥǥhååʹđteei vieʹǩǩteei Laura Olsén-Ljetoff, 040 617 5113 / 010 839 3190, laura.olsen-ljetoff(at)samediggi.fi</p>
<p>Sääʹmteeʹǧǧ seiddõs säʹmmlai tuõttvuõtt- da suåvâdvuõttkomissio pirr</p>
<p>Komissaarân eʹtǩǩuum oummu</p>
<p><em type="italic">Snimldõk: Tarja Länsman </em></p>
</body></document>
