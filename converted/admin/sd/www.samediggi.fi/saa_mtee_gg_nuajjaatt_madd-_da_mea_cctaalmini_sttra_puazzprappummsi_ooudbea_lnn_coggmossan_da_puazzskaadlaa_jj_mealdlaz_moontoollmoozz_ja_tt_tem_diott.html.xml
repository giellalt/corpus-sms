<document xml:lang="sms" id="no_id"><header><title>Sääʹmteeʹǧǧ nuäjjââtt mädd- da meäʹcctäälminiʹsttra puäʒʒpråppummši õõudbeäʹlnn cõggmõššân da puäʒʒskääđlääʹjj meâldlaž mõõntõõllmõõžž jåʹttʼtem diõtt - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>277</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/28/saamteegg-nuajjaatt-madd-da-meacctaalministtra-puazzprappummsi-ooudbealnn-coggmossan-da-puazzskaadlaajj-mealdlaz-moontoollmoozz-ja/?lang=nuo</origFileName><parallel_text xml:lang="fin" location="saamelaiskarajat_vetoaa_maa-_ja_metsatalousministeriin_porokuolemien_ennaltaehkaisemiseksi_ja_porovahinkolain_mukaisen_menettelyn_kaynnistamiseksi.html"/><parallel_text xml:lang="sme" location="samediggi_doarjala_eana-_ja_meahccedoalloministarii_boazojamuid_ovddalgihtii_eastadeami_ja_boazovahatlaga_mieldasas_meannudeami_alggaheami_geazil.html"/><parallel_text xml:lang="smn" location="samitigge_kiasa_eennam-_ja_meccitualuministeran_puasuihiavui_muuneeld_estim_ja_puasuivaahaglaava_mialdasii_monattallam_algattem_keezild.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ nuäjjââtt mädd- da meäʹcctäälminiʹsttra puäʒʒpråppummši õõudbeäʹlnn cõggmõššân da puäʒʒskääđlääʹjj meâldlaž mõõntõõllmõõžž jåʹttʼtem diõtt</p>
<p><em type="italic">Sääʹmteʹǧǧ õlmstõõʹtti 28.2.2022 ääv ǩeeʹrj mädd- da meäʹcctäälminiʹstter- da meäʹcctäällminiʹstter Jari Leppääʹje. Sääʹmteʹǧǧ nuäjjââtt ǩeeʹrjstes mädd- da meäʹcctäälminiʹstter Leppääʹje puäʒʒpråppummši õõudbeäʹlnn cõggmõʹšše da puäʒʒskääđlääʹj meâldlaž mõõntõõllmõõžž jåʹttʼtem diõtt jooʹtti tääʹlv beäʹlnn. Sääʹmteʹǧǧ kåčč miniʹstter Leppä tobdstõõttâd vaʹlljeei vuâkka säʹmmlai dommvuuʹd paalǥâskooʹddin. </em></p>
<p>– Kåččap miniʹstter Leppä, da še jeeʹres aaʹššid valmštõõli da tõʹst mieʹrreei oummuid, tobdstõõttâd vaʹlljeei vuâkka säʹmmlai dommvuuʹd paalǥâskooʹddin. Haaʹleep čuäjʹted, što jieʹtt lij šurr da veäʹǩǩ vieʹltʼtem, särnn Sääʹmteeʹǧǧ saaǥǥjååʹđteei Tuomas Aslak Juuso</p>
<p>Sääʹmteʹǧǧ lij saǥstõõllâm ääʹššest mädd- da meäʹcctäällministerian 18.2.2022. Ministeria ij tâʹl vuäinnam taarb jåʹttʼted puäʒʒskääđlääʹj meâldlaž mõõntõõllmõõžž, ǥu ministeria eeʹttǩeeʹji mieʹldd tääʹlv puäʒʒjeällmõõžžid jeät vueiʹt ââʹnned čoʹrstemvueʹǩǩnallšeʹmmen, ǥu âʹbrrmeäʹr liâ leämmaž vännaz. Ni še õõudbeäʹlnn cõggi tååim puäʒʒpråppummši veäʹlttummšen jiâ leäkku ministeriast valmštõõllmõõžžâst.</p>
<p>– Lij samai hueʹnes äʹšš, što ministeria lij tuejjääm šuureʹld säʹmmliʹžže puäʒʒhoiddu vaikkteei tuʹmmstõõǥǥ tåʹlǩ âʹbrrmeäʹri vuâđald, särnn 2. väärrsaaǥǥjååʹđeei Leo Aikio.</p>
<p>– Håʹt-i kuâlddvõõʒʒ čiŋŋâlvuõtt määŋgain dommvuuʹd paalǥâskååʹddin lij jooʹtti tälvva leämmaž mååžna, kuâlddvõcc lij samai kõrr, mõõn diõtt puõccuin lij määŋgain paaiʹǩin vaiggâd kuäivvad porrmõõžž. Tõt miârkat, što puõccu vueʹlǧǧe jååʹtted rääuhteʹmmen pueʹrab viistsõõʹjid da tõid jõõudât mâŋŋa ooccâd da viǯǯâd. Lââʹssen kooi-ne paalǥâskooʹddi vuuʹdest kuõpp lij torkkâm veiddsõs vuuʹdin puõccui ââʹnnem porrmõõžž. Puk täk ääʹšš õõlǥči väʹldded ministeriast lokku puäʒʒskääđlääʹj suåvldummšest tuʹmmjeen, juätkk Aikio.</p>
<list><p type="listitem">Ääv ǩeʹrjj mädd- da meäʹcctäälminiʹstter- Jari Leppääʹje puäʒʒpråppummši õõudbeäʹlnn cõggmõõžžâst di puäʒʒskääđlääʹjj meâldlaž mõõntõõllmõõžž alttummšest jooʹtti tääʹlv beäʹlnn (28.2.2022)</p>
<p type="listitem">Sääʹmteeʹǧǧ eʹtǩǩõs mädd- da meäʹcctäälministeriaaʹje puäʒʒpråppummšid õõudbeäʹlnn cõggi tååimi jåʹttʼtummšen (18.11.2021)</p>
<p type="listitem">Lääʹǩǩ puäʒʒekonomia kuõsktem skääđai koʹrvvummšest</p>
<p type="listitem">Riikksuåvtõõzz asetõs puäʒʒekonomia kuõsktem skääđai koʹrvvummšest</p>
</list><p type="title">Lââʹssteâđ:</p>
<p>Tuomas Aslak Juuso Saaǥǥjååʹđteei 040 687 3394 tuomas.juuso@samediggi.fi</p>
<p>Leo Aikio II väärrsaaǥǥjååʹđeei 040 621 6505 leo.aikio@samediggi.fi</p>
</body></document>
