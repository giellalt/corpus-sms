<document xml:lang="sms" id="no_id"><header><title>Sääʹmteeʹǧǧ riâššõõttâmsååbbar juätkkai jâđđa 28.2. tueʹlää čiâss 9 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>149</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/02/27/saamteegg-riassoottamsaabbar-juatkkai-jadda-28-2-tuelaa-ciass-9/?lang=nuo</origFileName><parallel_text xml:lang="fin" location="saamelaiskarajien_jarjestaytymiskokous_jatkuu_huomenna_28_2__aamulla_klo_9.html"/><parallel_text xml:lang="sme" location="samedikki_ortniiduvvancoahkkin_joatkasuvva_ihttin_28_2__iddes_dmu_9.html"/><parallel_text xml:lang="smn" location="samitige_ornijdemcuakkim_juatkoo_itten_28_2__idedist_tme_9.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ riâššõõttâmsååbbar juätkkai jâđđa 28.2. tueʹlää čiâss 9</p>
<p>Sääʹmteeʹǧǧ såbbar õʹhtte kååččai da saaǥǥjååʹđteei Kari Kyrö iʹlmmti, što Sääʹmteeʹǧǧ riâššõõttâmsååbbar juätkkai jâđđa 28.2. tueʹlää čiâss 9.</p>
<p><em type="italic">Tuåimmpââjas 2020 – 2023 šiõttuum Sääʹmteeʹǧǧ riâššõõttâmsåbbar ââʹnet 27.-28.2.2020 Sajoozzâst, Aanrest. Sååbbar älgg 27.2.2020 čiâss 10. </em></p>
<p>Tuåimmpââjas 2020 – 2023 šiõttuum Sääʹmteeʹǧǧ puärrsõmâs vuäzzlaž Kari Kyrö tuåimmai Sääʹmteeʹǧǧ vuõssmõs såbbar kåččjen. Sääʹmteeʹǧǧ vuäzzlaid da väärrvuäzzlaid ââʹnet seminaar Sääʹmteeʹǧǧ tuåimmjem vuâđai pirr õuʹddel riâššõõttâmsåbbar. Tuåimmsuõʹrjid kuõskki härjjnâʹttemseminaarid ââʹnet pâʹzzlâšttam-njuhččmannu äiʹǧǧen.</p>
<p>Riâššõõttâmsåbbrest Sääʹmteeʹǧǧ vaʹlljad kõskkvuõđstes saǥǥjååʹđteei da kuõʹhtt väärrsaaǥǥjååʹđteei, siõttat halltõõzz da äʹšštobddiluʹvddkooʹddid da âânn vuõltteemsaǥstõõllmõõžž Sääʹmteeʹǧǧ toiʹmmjem- da täällprogramm 2020-2023 vuâđain da siiskõõzzâst.</p>
<p>Sääʹmteeʹǧǧ vuäzzla iiʹjjin 2020-2023</p>
<p>Sääʹmteeʹǧǧ sååbbar noorââtt 4-5 vuâra eeʹjjest tääujmõsân Sääʹmkulttuurkõõskõs Sajoozzâst Aanrest. Såbbar lie õlmmâz da tõid vuäitt seuʹrrjed pääiʹǩ âʹlnn parlameʹnttkueʹrncest leʹbe livestream mieʹldd addrõõzzâst www.samediggi.fi/live . Parlameʹnttkueʹrncest tuʹlǩǩeemaparaatt lie ǩiõččji ââʹnnmest. Vuõigg vuõlttõõzz pääiʹǩ vuäitt kulddled kueʹrncest kullum ǩiõl lââʹssen tuʹlǩǩuum ǩiõl. Sååbbaräʹššǩeeʹrj käunnʼje dokumeeʹntin tääiʹben .</p>
</body></document>
