<document xml:lang="sms" id="no_id"><header><title>Sääʹmteeʹǧǧ såbbar 17.–18.12. såbbrõõžžât ougglõsõhttvuõđin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>192</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/16/saamteegg-sabbar-17-18-12-sabbroozzat-ougglosohttvuodin/?lang=nuo</origFileName><parallel_text xml:lang="fin" location="saamelaiskarajien_kokous_17_-18_12__jarjestetaan_etayhteyksin.html"/><parallel_text xml:lang="sme" location="samedikki_coahkkin_17_-18_12__lagiduvvo_gaiddusoktavuodaiguin.html"/><parallel_text xml:lang="smn" location="samitige_cuakkim_17_-18_12__uarnejuvvoo_kaidusohtavuodaiguin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ såbbar 17.–18.12. såbbrõõžžât ougglõsõhttvuõđin</p>
<p><em type="italic">Sääʹmteeʹǧǧ såbbar 4/2020 såbbrõõžžât 17.–18.12.2020 koronavueʹjj diõtt ougglõsõhttvuõđin. Kueiʹtpeivvsaž sååbbar tuʹmmad jm. kueiʹt tuõttvuõtt- da suåvâdvuõttkomissio vuäzzla eʹtǩǩummšest riikksuåvtõʹsse, Sääʹmteeʹǧǧ tåimmplaanâst da täällarvvlõõzzâst ekka 2021 di tåimmsueʹrǧǧmeâldlaž tåimmam- da oouʹdeemprograammin vaalpâjja 2020–2023. Vieʹltʼteʹmes määinai diõtt Sääʹmteeʹǧǧ vuäzzlaž vuäitt vuässõõttâd såbbra še Sajoozzâst. Parlameʹnttkueʹrnca jeät valddu oummid koronavueʹjj diõtt. </em></p>
<p>Sääʹmteeʹǧǧ sååbbar tuʹmmad Sääʹmteeʹǧǧ tuâjjriâššmõõžž muʹttmest mieʹrrääiǥas koronapandemia šõõddtem njuämmamtauddvaar diõtt, kueiʹt tuõttvuõtt- da suåvâdvuõttkomissio vuäzzla eʹtǩǩummšest riikksuåvtõʹsse, Sääʹmteeʹǧǧ tåimmplaanâst da täällarvvlõõzzâst ekka 2021, tåimmsueʹrǧǧmeâldlaž tåimmam- da oouʹdeemprograammin vaalpâjja 2020-2023 da vuäzzla nõõmtummšest Akwé: Kon -tuâjj-jouʹǩǩe kuõskeeʹl säʹmmlai dommvuuʹd luâttreeʹǧǧesvuõttplaanummuž.</p>
<p>Lââʹssen sååbbar ǩiõttʼtââll säʹmmlai psykososiaalʼlaž tuärjjõõzz tuõttvuõtt- da suåvâdvuõttproseeʹssest da âânn vuõlttõs-saǥstõõllmõõžž sääʹmteʹǧǧvaali õhttnâʹttemeʹtǩǩõõzz diõtt.</p>
<p>Såbbar 4/2020 äʹššlistt käunnai dokumeʹnttbaaŋkâst.</p>
<p><em type="italic">Parlameʹnttkueʹrnca jeät valddu oummid </em></p>
<p>Sääʹmteeʹǧǧ vuäzzla vuässâʹtte kueiʹtpeivvsaž såbbra juʹn-a ougglõsõhttvuõđin leʹbe pääiʹǩ âʹlnn Sajoozzâst. Koronavueʹjj diõtt oummu da media vuäiʹtte seuʹrrjed såbbar tåʹlǩ vuõiggvuõlttõõzz pääiʹǩ addrõõzzâst www.samediggi.fi/live . Vuõlttõõzzâst lij vuäǯǯamnalla tuʹlǩǩummuž pukid kooum sääʹmǩiõʹlle da lääddas. Sajoozz parlameʹnttkueʹrnca jeät valddu oummid pääiʹǩ ool.</p>
<p><em type="italic">Lââʹssteâđ: </em></p>
<p>Saaǥǥjååʹđteei Tuomas Aslak Juuso teʹl. 040 687 3394, tuomas.juuso(at)samediggi</p>
<p>Vaaldâšmjååʹđteei Pia Ruotsala-Kangasniemi teʹl. 010 839 3100 / 040 726 2688, pia.ruotsala(at)samediggi.fi</p>
<p>saaǥǥtempiisar Johanna Alatorvinen teʹl. 010 839 3140 / 040 663 4493, johanna.alatorvinen(at)samediggi.fi</p>
</body></document>
