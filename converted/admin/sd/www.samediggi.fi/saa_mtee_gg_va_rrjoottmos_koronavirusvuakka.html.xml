<document xml:lang="sms" id="no_id"><header><title>Sääʹmteeʹǧǧ vaʹrrjõõttmõš koronavirusvuâkka - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>439</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/03/16/saamteegg-varrjoottmos-koronavirusvuakka/?lang=nuo</origFileName><parallel_text xml:lang="fin" location="saamelaiskarajien_varautuminen_koronavirustilanteeseen.html"/><parallel_text xml:lang="sme" location="samedikki_rahkkaneapmi_koronavirusdillai.html"/><parallel_text xml:lang="smn" location="samitige_varriidattam_koronavirustilan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ vaʹrrjõõttmõš koronavirusvuâkka</p>
<p>Tän sijddu peeiʹvtet Sääʹmteeʹǧǧ kuõskki teâđaid koronavirusvueʹjj pirr.</p>
<p><em type="italic">5.5. </em></p>
<p>Čoʹrstemvueʹjj vaalmâšvuõttjoukk noorââtt 12.5.2020.</p>
<p><em type="italic">17.4. </em></p>
<p>Sääʹmteeʹǧǧ halltõs noorââtt ougglõsõhttvuõđin</p>
<p>Sääʹmkulttuurkõõskõs Sajos lij leämmaž ǩidd pâʹsslašttâm-mannu 16. peeiʹvest vueʹljeeʹl. Halltõs tuʹmmji, što Sajos pââšš ǩidd vueʹssmannu loopp räjja.</p>
<p><em type="italic">16.4. </em></p>
<p>Sääʹmnuõri čeäʹppvuõttpeeiʹv prääzkjet piâtnâc 17.4. neeʹttest.</p>
<p>Ååʹn vuäitt ǩiõččâd live-vuõlttõõzz. Tõt älgg sââʹjest 2.20.</p>
<p><em type="italic">24.3. </em></p>
<p>Sääʹmteʹǧǧ nåårr tän sijddu õlmstõttum vuäppõõzzid da teâđtõõzzid koronaviruuzz pirr sääʹmǩiõʹlle.</p>
<p>Leäk-a ton hoʹhssjam jeeʹres sääʹmǩiõllsaž vuäppõõzzid leʹbe leäk-a teâđtam sääʹmǩiõʹlle koronavirusvueʹjj pirr? Vuõlttâd teâđ tõn pirr addrõʹsse: tiedotus(at)samediggi.fi</p>
<p><em type="italic">23.3. </em></p>
<p>Sääʹmteʹǧǧ ännââtt väʹlddministeeʹrest, što rääʹjteʹče liikkummuž Lääʹddjânnam raaji seʹst, što vuäitčeš miâlǥeed koronaviruuzz leävvnummuž da nuʹt suõjjeed riskkjooukid.</p>
<p><em type="italic">20.3. </em></p>
<p>Sääʹmteeʹǧǧ njuhččmannu tiuddsåbbar da vaalpââʹj 2020-2023 ääʹveempoodd mââʹjee koronavirusvueʹjj diõtt nuʹtt, što tõi ääiʹjpoodd tuʹmmje mâʹŋŋlest.</p>
<p>Sääʹmteeʹǧǧ halltõs ǩiõttʼtõõli såbbreʹstes pâʹsslašttâm-mannu 19. peeiʹv Sääʹmteeʹǧǧ vaʹrrjõõttmõõžž koronavirusvuâkka (COVID-19) da tuʹmmji tääʹrǩab tuåimin .</p>
<p>Sääʹmtegga vuâđđeet čoʹrstemvueʹjj vaalmâšvuõttjoouk, kååʹtt oudd taarb mieʹldd tiuddeei leʹbe jeeʹres vuäppõõzzid vuâkka. Saaǥǥjååʹđteei jååʹđat vaalmâšvuõttjoouk da tõn ouʹddepuʹhttjen lij vaaldâšmjååʹđteei. Vaalmâšvuõttjoouk jeeʹres vuäzzla lie I da II väärrsaaǥǥjååʹđteei di lääʹǩǩpiisar.</p>
<p>Sääʹmteeʹǧǧ väʹlddreâuggamnääʹll lij täʹst ooudâs ougglõstuâjj, jie-ǥa veʹrǧǧmaaʹtǩin jååʹđ čoʹrstemvueʹjj ääiʹj. Sääʹmteeʹǧǧ riâššâm seminaarid, šõddmõõžžid da noorõõttmõõžžid jårrââʹstet vueʹssmannu loopp räjja da såbbrid vuässõõđât ougglõsõhttvuõđin. Sääʹmteʹǧǧ teâđat vueʹjj da tõn muttsi pirr aktiivlânji tuâjjlažkådda.</p>
<p>Sääʹmteeʹǧǧ halltõs lij mõõnnâm čõõđ Lääʹddjânnam halltõõzz 16.3.2020 uʹvddem linnjʼjõõzzid da ouddam pueʹtti Sääʹmteeʹǧǧ tuåimmʼmõõžž kuõskki vuäppõõzzid . Sääʹmteeʹǧǧ halltõs seuʹrrai vueʹjj da noorââtt taarb mieʹldd tuʹmmjed juâtkktuåimin.</p>
<p><em type="italic">17.3. </em></p>
<p>Sääʹmteʹǧǧ siâzztââll ââʹnned sääʹmǩiõllsaž digiaunnstõõzzid päiʹǩǩmättʼtõõzzâst .</p>
<p>Sääʹmteeʹǧǧ tuâjjla reâugga ougglõstuâjast da vaʹsttee teâđstõõllmõõžžid neʹttpooʹštin da teʹlfoon pääiʹǩ. Mij õhttvuõtt-teâđaid kaaunak neʹttseeidain: Õhttvuõtt-teâđ õõut seeidast .</p>
<p><em type="italic">Sääʹmkulttuurkõõskõs Sajos </em>lij ǩidd täʹst ooudâs. </p>
<p><em type="italic">16.3. </em></p>
<p>Sääʹmteʹǧǧ lij vaʹrrjõõttâm koronavirusvuâkka (COVID-19) rääʹjteeʹl kuõʹssi da åålǥpeällsaž oummui piâssmõõžž koontârsõõʹjid Sajoozzâst, Uccjooǥǥâst da Hettast. Tåʹlǩ Sääʹmteeʹǧǧ tuâjjla da åskkoummu peäʹsse jååʹtted koontârsõõʹjin.</p>
<p>Sääʹmteeʹǧǧ halltõs ǩiõttʼtââll 19.3. Sääʹmteeʹǧǧ vaʹrrjõõttmõõžž koronavirusvuâkka da tuʹmmai tääʹrǩab tuåimin.</p>
<p><em type="italic">Sääʹmteeʹǧǧ tuâjjlažkååʹdd </em>lie vuäʹpstam vuässõõttâd såbbrid tåʹlǩ ougglõsõhttvuõđin. Tuâjjuʹvddi lij vuäʹpstam, što jõs lij flunss, ij vuäǯǯ pueʹtted tuâjjpäikka, ij ni teʹl, jõs måtam piârniiʹǩǩin lij puõccmen, håʹt-i jijstes jie leʹčče oudldõõzz. Sääʹmteeʹǧǧ tuâjjla reâugga tän poodd jäänmõsân ougglõstuâjast. </p>
<p>Sääʹmteʹǧǧ seuʹrrai Lääʹddjânnam halltõõzz siâzztõõzzid, ij-ǥa Sääʹmteʹǧǧ riâžž frijjääiʹj tuåimid Sajoozzâst leʹbe jeeʹres åʹrnn. Puk suåppum kaaunõõttmõõžž, kõʹllʼjummuž da škooultõõzz lie jårrõsttum leʹbe sirddum pueʹttiäigga.</p>
<p><em type="italic">Sääʹmkulttuurkõõskõs Sajoozz </em>info da kaaʹffpõrtt Čaiju lie ǩidd 16.-20.3. Sajoozz vuäʹpstummšid lie jõskkâm täʹst ooudâs, jeät-ǥa Sajoozzâst riâššu jieʹllikarttšõddmõõžžid ljn. </p>
<p>Sääʹmteeʹǧǧ škooultõs- da mättmateriaalkoontâr lij iʹlmmtam tuʹmmstõõǥǥâs pirr, što Sääʹmnuõri čeäʹppvuõttpeeiʹv jie riâžž koronaviiruuzz njaammʼmõõžž cõggâm diõtt. Kueiʹtpeivvsaž čeäʹppvuõttpeeiʹv leʹčče riâššâm Aanrest Sajoozzâst da Riutulast Vasatokkast 15.-16.4.</p>
<p>Lââʹssteâđ tuâjjtiõrvâsvuõttstroiʹttel seeidast: https://www.ttl.fi/toimintaohje-tyontekijoille-wuhanin-koronaviruksen-tartunnan-ehkaisyyn/</p>
<p>da Tiõrvâsvuõđ da pueʹrrvââjjam stroiʹttel (THL) seeidain: https://thl.fi/fi/ajankohtaista/tiedotteet-ja-uutiset</p>
<p><em type="italic">Lââʹssteâđ: </em></p>
<p>Vaaldâšmjååʹđteei Pia Ruotsala-Kangasniemi teʹl. 040 726 2688, pia.ruotsala(at)samediggi.fi Saaǥǥjååʹđteei Tuomas Aslak Juuso teʹl. 040 1871 331, tuomas.juuso(at)samediggi.fi</p>
</body></document>
