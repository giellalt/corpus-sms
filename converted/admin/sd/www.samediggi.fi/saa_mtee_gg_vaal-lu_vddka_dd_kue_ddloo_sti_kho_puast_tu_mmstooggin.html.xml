<document xml:lang="sms" id="no_id"><header><title>Sääʹmteeʹǧǧ vaal-luʹvddkåʹdd kueʹddlõõʹsti KHO puäst tuʹmmstõõǥǥin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>154</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/20/saamteegg-vaalluvddkadd-kueddloosti-kho-puast-tummstooggin/?lang=nuo</origFileName><parallel_text xml:lang="fin" location="saamelaiskarajien_vaalilautakunta_kanteli_kho:n_virheellisista_paatoksista.html"/><parallel_text xml:lang="sme" location="samedikki_valgalavdegoddi_guoddalii_ahr_boastto_mearradusain.html"/><parallel_text xml:lang="smn" location="samitige_valjalavdikodde_kuoddalij_ahr_kho_puastumiaradasain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ vaal-luʹvddkåʹdd kueʹddlõõʹsti KHO puäst tuʹmmstõõǥǥin</p>
<p>Sääʹmteeʹǧǧ vaal-luʹvddkåʹdd lij kueʹddlâsttam ââʹlmõs vaaldâšmvuõiggâz 16 tuʹmmstõõǥǥ diõtt, koin vaal-luʹvddkååʹdd sueiʹnnmannust tuejjeem jiõččvuõiǥõõzz leʹjje kååʹmtum. Kueʹddlâsttmõš lij tuejjuum KHO beälla vaaldâšmlääʹjjââʹnnemlääʹjj meâldlaž pâʹjjelmeärlaž muuttâsooccâmneävvan.</p>
<p>KHO leäi čåuddam jiõččvuõiǥõõzzâst tuejjuum läittmõõžžid čuõccteeʹl vuõiggâdvuõđlaž suudõõttmõõžž vuâđđjurddjid kuulǩani ni vooʹps läittam diõtt vaal-luʹvddkååʹdd leʹbe sääʹmteeʹǧǧ. Tän puäst mõõntõõllmõõžž diõtt KHO tuʹmmstõõǥǥ lie šõddâm siiskõõzz beäʹlnn puästtad, ko tõin lij viggum, što KHO vuäʹmm sääʹmteeʹǧǧ vaal-loǥstõõǥǥ kuõskki čåuddmõõžž čõõnče eeʹjj 2019 vaal-loǥstõõǥǥ beäʹlnn, huõlǩani ÕM ooumažvuõiggâdvuõttkomitea täʹlvvmannust 2019 uʹvddem čåuddmõõžžin.</p>
<p><span type="quote">”Säʹmmlai beäʹlnn nääiʹt miârkteei ääʹššest KHO leäi aainâs õlggâm kuullâd vaal-luʹvddkååʹdd”</span>, särnn vaal-luʹvddkååʹdd saaǥǥjååʹđteei Janne Näkkäläjärvi.</p>
<p>Ooumažvuõiggâdvuõttkomitea uʹvddem čåuddmõõžžin lij tuõttum KHO ääiʹjab tuʹmmstõõǥǥi čuõcctem säʹmmlai ooumažvuõiggâdvuõđid da Lääʹddjânnam riikk leeʹd õõlǥtum ââʹnned huõl tõʹst, što vaʹstteei čuõcctõõzz jie nobstõõvv 2019 vaalin. Vuâđđlääʹjj 22 § meâldlanji tut õõlǥtõs ij kuõsk tåʹlǩ lääʹjj šiõtteei peʹce mieʹldd looǥǥeeʹl KHO da sääʹmteeʹǧǧ vaal-luʹvddkååʹdd.</p>
<p type="title">Lââʹssteâđ</p>
<p>Sääʹmteeʹǧǧ vaal-luʹvddkååʹdd saaǥǥjååʹđteei Janne Näkkäläjärvi, p. 010 839 3190, janne.nakkalajarvi(at)samediggi.fi</p>
</body></document>
