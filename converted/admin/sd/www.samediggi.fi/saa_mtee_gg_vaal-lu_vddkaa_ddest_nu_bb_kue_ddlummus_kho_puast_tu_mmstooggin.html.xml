<document xml:lang="sms" id="no_id"><header><title>Sääʹmteeʹǧǧ vaal-luʹvddkååʹddest nuʹbb kueʹddlummuš KHO puäst tuʹmmstõõǥǥin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>165</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/29/saamteegg-vaal-luvddkaaddest-nubb-kueddlummus-kho-puast-tummstooggin/?lang=nuo</origFileName><parallel_text xml:lang="fin" location="saamelaiskarajien_vaalilautakunnalta_toinen_kantelu_kho:n_virheellisista_paatoksista.html"/><parallel_text xml:lang="smn" location="samitige_valjalavdikoddeest_nubbe_kuoddalem_ahr_puastumiaradasain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ vaal-luʹvddkååʹddest nuʹbb kueʹddlummuš KHO puäst tuʹmmstõõǥǥin</p>
<p>Sääʹmteeʹǧǧ vaal-luʹvddkåʹdd kueʹddlõõʹsti 20.08.2019 16 tuʹmmstõõǥǥâst, koivuiʹm ââʹlmõs vaaldâšmvuõiǥâs leäi kååʹmtam vaal-luʹvddkååʹdd sueiʹnnmannust tuejjeem jiõččvuõiǥummšid. Ääiʹjab tuʹmmstõõǥǥeez mâŋŋa KHO lij ouddam lââʹzz jiõččvuõiǥummšid kååʹmteei tuʹmmstõõǥǥid, koid kuâskk ääiʹjab tuʹmmstõõǥǥin vuâmmšum lââʹssen ođđ vuõiggâdvuõđlaž suudõõttmõõžž čuõcctummuš.</p>
<p>Seämmanalla ko vuõssmõs 16 tuʹmmstõõǥǥâst, ååʹn še ođđ kueʹddlõsttum 40 tuʹmmstõõǥǥâst KHO leäi čåuddam jiõččvuõiǥummšin tuejjuum läittmõõžžid vuõiggâdvuõđlaž suudõõttmõõžž vuâđđjurddjid čuõccteeʹl kuulǩani ni vooʹps läittam ǩeeʹjjest vaal-luʹvddkååʹdd leʹbe sääʹmteeʹǧǧ. Ko čåuddmõõžž leʹjje tuejjuum tåʹlǩ läittai kuuleeʹl, tõid leʹjje pääccam čiõlgg puästvuõđ.</p>
<p>KHO 40 ođđ čåuddmõõžžid peâhss lââʹssen nuuʹbbnallšem vuõiggâdvuõđlaž suudõõttmõõžž čuõcctummuš.</p>
<p>KHO presideʹntt Kari Kuusiniemi tuõđi 8.8.2019 Yle mainstâttmõõžžâst KHO:st teʹl aalǥtum jiõččvuõiǥummšin tuejjuum läittmõõžži läittjid viiʹttjeeʹl, što<span type="quote">”lij seʹlvv, što täk oummu âʹlǧǧe maaccted vaal-loǥstõʹǩǩe”</span>. Ciâlklmines presideʹntt Kuusiniemi mõõni suudišttmeʹstes čåuddmõõžž vuõʹrddi läittamaaʹšši ǩiõttʼtõõllmõõžž loppčåuddmõõžž ouʹdde naaʹlin, kååʹtt čuõccti ääʹšš ǩiõttʼtõõlli juâkkaz suuʹdi čõõnteʹmesvuõđ da beäʹlteʹmesvuõđ leʹbe aainâs tõʹst äʹššvuäʹmsteeʹjid da oummid šõddi miõllkoov KHO oudldõõzzin ǩiõttʼtõõllâd läittmõõžžid vuõiggâdvuõđlaž suudõõttmõõžž vuâđđjurddjid ciʹsttjeeʹl.</p>
<p type="title">Lââʹssteâđ:</p>
<p>Sääʹmteeʹǧǧ vaal-luʹvddkååʹdd saaǥǥjååʹđteei Janne Näkkäläjärvi, teʹl. 010 839 3190, janne.nakkalajarvi(at)samediggi.fi</p>
</body></document>
