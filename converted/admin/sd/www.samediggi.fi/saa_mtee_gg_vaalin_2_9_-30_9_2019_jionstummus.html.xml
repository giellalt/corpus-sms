<document xml:lang="sms" id="no_id"><header><title>Sääʹmteeʹǧǧ vaalin 2.9.-30.9.2019 jiõnstummuš - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>202</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/03/saamteegg-vaalin-2-9-30-9-2019-jionstummus/?lang=nuo</origFileName><parallel_text xml:lang="fin" location="saamelaiskarajien_vaaleissa_2_9_-30_9_2019_aanestaminen.html"/><parallel_text xml:lang="sme" location="samedikki_valggain_2_9_-30_9_2019_jienasteapmi.html"/><parallel_text xml:lang="smn" location="samitige_vaaljain_2_9_-30_9_2019_jienastem.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ vaalin 2.9.-30.9.2019 jiõnstummuš</p>
<p><em type="italic">Vaal </em><em type="italic">äʹššǩeeʹrj lie vuõlttuum pååʹšt mieʹldd rekisterõsttum ǩeʹrjjen juõʹǩǩ jiõnnvuõiggâdvuõttnekka vuõssaarǥ </em><em type="italic">2.9.2019. Rekisterõsttum ǩeʹrjj lij ärvvpååʹšt da tõn määiʹnest jiõnsteei âlgg viǯǯâd tõn jiijjâs pååʹšt-tuåimmpääiʹǩest mâŋŋa ko lij vuäǯǯam iʹlmmtõõzz pååʹštest. </em></p>
<p>Vaalin jiõnstummuš tuåimmai nuʹtt, što jiõnsteei maaccat valmmša mahssum da tiuddum sättkonfeârtast rekisterõsttum ǩeʹrjjen pååʹšt mieʹldd suu vuâllaǩeeʹrjtem sättǩeeʹrj da vaalkonfiõrttu tõppum vaal-liipp.</p>
<p>Vaaläʹššǩiiʹrjid âlgg piijjâd pååšta nuʹtt ääiʹjeld, što tõk ǩiõrggne mieʹrrpäikka <em type="italic">mââimõõzzâst 30.9.2019 </em>ouddâl ko jiõnilaʹsǩǩummuš lij alttuum. Tän mieʹrrääiʹj; <em type="italic">30.9.2019 čiâss 18.00 </em>mââibeäʹlnn puättamvaaläʹššǩiiʹrjid vaal-luʹvddkåʹdd ij vueiʹt väʹldded lokku jiõni- laʹsǩǩummšest. </p>
<p>Jiõnsteei vuäitt maaccted še jiõčč jiijjâs vaaläʹššǩiiʹrjid veʹrǧǧäiʹǧǧen äiʹǧǧkõõskâst <em type="italic">16.9. – 27.9.2019 </em>vaal-luʹvddkååʹdd konttra: Sääʹmteʹǧǧ, Vaal-luʹvddkååʹdd koontâr, addrõs: Sääʹmkulttuurkõõskõs Sajos, Menesjärventie 2 A, 99870 Aanar. </p>
<p>Säʹmmlai dommvuuʹdest åårrai stroiʹttlin hoiddum oummu, di tõk dååma hoiddum oummu, kook jie muđoi vuäitče jiõnsted, vuäǯǯa taarb mieʹldd vieʹǩǩteei håiddpääiʹǩest jiõnstem vääras. Ääʹšš pirr âlgg väʹldded õhttvuõđ vaal-luʹvddkååʹdd konttra juʹn-a teʹlfoonin leʹbe neʹttpooʹštin.</p>
<p>Vaalpeeiʹv jiõnstummuž jie riâžž eeʹjj 2019.</p>
<p><em type="italic">Ǩiõčč võboršeǩloǥstõõǥǥ täʹst. </em></p>
<p>Sääʹmteeʹǧǧ vaalid tuåimtet 2.9. – 30.9.2019. Vaalin vaʹlljeet 21 vuäzzla da nellj vääʹrrneeʹǩǩ sääʹmtegga tuåimmpâjja 2020 – 2023. Jiõnsteei vuäǯǯ vaaläʹššǩiiʹrjid rekisterõsttum vuõlttõssân narodteâđaid 31.12.2018 iʹlmmtum pååʹštaddrõʹsse.</p>
<p type="title">Lââʹssteâđ</p>
<p>Sääʹmteeʹǧǧ vaal-luʹvddkåʹdd Sääʹmkulttuurkõõskõs Sajos Menesjärventie 2A 99870 Aanar</p>
<p>+358 10 839 3120, +358 10 839 3138 vaalit(at)samediggi.fi</p>
</body></document>
