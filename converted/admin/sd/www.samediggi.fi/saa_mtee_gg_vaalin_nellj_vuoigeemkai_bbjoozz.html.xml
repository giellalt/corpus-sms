<document xml:lang="sms" id="no_id"><header><title>Sääʹmteeʹǧǧ vaalin nellj vuõiǥeemkaiʹbbjõõzz - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>166</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/10/18/saamteegg-vaalin-nellj-vuoigeemkaibbjoozz/?lang=nuo</origFileName><parallel_text xml:lang="fin" location="saamelaiskarajien_vaaleista_nelja_oikaisuvaatimusta.html"/><parallel_text xml:lang="sme" location="samedikki_valggain_njeallje_njulgengaibadusa.html"/><parallel_text xml:lang="smn" location="samitige_vaaljain_nelji_njuolgimvatamas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ vaalin nellj vuõiǥeemkaiʹbbjõõzz</p>
<p><em type="italic">Sääʹmteeʹǧǧ vaali puåđõõzz kuõskki vuõiǥeemkaiʹbbjõõzz lie puättam nellj (4) mieʹrräigga mõõneeʹst. Sääʹmteeʹǧǧ halltõõzz âlgg ǩiõttʼtõõllâd vuõiǥeemkaiʹbbjõõzzid </em><em type="italic">ǩirrsânji da mââimõõzzâst ouddâl vaaleeʹjj loopp. </em></p>
<p>Sääʹmteʹǧǧlääʹjj 40 § mieʹldd jiõnnvuõiggâdvuõttneǩ, kååʹtt ǩeäčč, što vaal-luʹvddkååʹdd tuʹmmstõk vaali puåđõõzz raavummšest leʹbe vaali tuåimmjummša kuõskki jeeʹres tuåimm lij lääʹjjvuâsttsaž, vuäitt tuejjeed sääʹmteeʹǧǧ halltõʹsse vuõiǥeemkaiʹbbjõõzz mââimõõzzâst 14 peiʹvven tõn peeiʹvest, kuäʹss vaal-luʹvddkåʹdd lij raavääm vaali puåđõõzz.</p>
<p>Sääʹmteeʹǧǧ halltõõzz âlgg ǩiõttʼtõõllâd vuõiǥeemkaiʹbbjõõzz ǩirrsânji da mââimõõzzâst ouddâl vaaleeʹjj loopp.</p>
<p>Sääʹmteeʹǧǧ halltõõzz tuʹmmstõʹǩǩe vuäǯǯ ooccâd muttâz lääiteeʹl ââʹlmõs vaaldšemvuõiggsa mââimõõzzâst 14 peiʹvven tõn peeiʹvest, kuäʹss ääʹššvuäʹmsteei lij vuäǯǯam tiiʹǧǧi halltõõzz tuʹmmstõõǥǥ teâttan. Muʹttemooccmõõžžâst jääʹǩǩtet muđoi, mâiʹd vaaldâšmlääʹjjââʹnnemlääʹjjest šiõtteed.</p>
<p>Jõs vaal-luʹvddkååʹdd 1 momeeʹntest miârktum tuʹmmstõk leʹbe tuåimm lij leämmaž lääʹjjvuâsttsaž da tät lij vaaiktam vaali puåđõʹsse, vaali puåđõs âlgg vuõiǥeed da riikksuåvtõõzz taarbšeen mieʹrreed sääʹmteeʹǧǧ vuäzzlaid da vääʹrrniiʹǩǩid vaali vuõiǥuum puåđõõzz meâldlânji.</p>
<p>Jõs vaali puåđõs ij leäkku vuõiǥeemnalla, vaal aʹlǧǧe mieʹrreed oođeemnalla. </p>
<p type="title">Lââʹssteâđ:</p>
<p>Saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</p>
<p>Vaaldâšmjååʹđteei Pia Ruotsala-Kangasniemi teʹl. 010 839 3106 / 040 726 2688, pia.ruotsala(at)samediggi.fi</p>
</body></document>
