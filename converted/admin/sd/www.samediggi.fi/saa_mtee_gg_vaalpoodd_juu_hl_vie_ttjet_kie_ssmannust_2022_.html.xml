<document xml:lang="sms" id="no_id"><header><title>Sääʹmteeʹǧǧ vaalpoodd juuʹhl vieʹttjet ǩieʹssmannust 2022  - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>179</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/24/saa%CA%B9mtee%CA%B9%C7%A7%C7%A7-vaalpoodd-juu%CA%B9hl-vie%CA%B9ttjet-%C7%A9ie%CA%B9ssmannust-2022/?lang=nuo</origFileName><parallel_text xml:lang="fin" location="saamelaiskarajien_vaalikauden_juhlaa_vietetaan_kesakuussa_2022_.html"/><parallel_text xml:lang="sme" location="samedikki_valgabaji_avvudeami_doallat_geassemanus_2022_.html"/><parallel_text xml:lang="smn" location="samitige_valjapaje_juhle_annoo_kesimaanust_2022_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹǧǧ vaalpoodd juuʹhl vieʹttjet ǩieʹssmannust 2022</p>
<p><em type="italic">Sääʹmteeʹǧǧ vaalpoodd 2020-2023 juuʹhl vieʹttjet Sääʹmkulttuurkõõskõs Sajoozzâst 17. ǩieʹssmannu 2022 čiâss 11 ääʹljeeʹl. Puk liâ koččum seuʹrrjed juuʹhl vuõiggvuõlttõõzz pääiʹǩ. </em></p>
<p>– Vuârdam rämm-miõlin, što piâssâp mââimõõzzâst noorõõttâd õʹhtte da joohljâʹtted jooʹtti vaalpoodd. Ååʹn leäʹp vaalpoodd pieʹllrääʹjest da ååʹn lij šiõǥǥ podd årsted juuʹhl miârkin, särnn Sääʹmteeʹǧǧ saaǥǥjååʹđteei Tuomas Aslak Juuso.</p>
<p>Juuʹhl poodd piâzzât naaudšet čieʹppi sääʹmartiisti čuäjtõõzzin pirr sääʹmvuuʹd. Juuʹhlest čuäjtõõđi liâ odm. Ingá-Máret Gaup-Juuso, Anna Morottaja, Nils-Heikki Paltto di Anna Lumikivi. Lââʹssen juuʹhlest piâzzât seuʹrrjet Auri Ahola taʹnssčuäjtõõzz di Niillas Holmberg da Ima Aikio tivttčuäjtõõzz.</p>
<p>Peiʹvvprograamm looppat Sääʹmteeʹǧǧ saaǥǥjååʹđteeʹji dialoog. Sääʹmteeʹǧǧ ääiʹjben leämmaž saaǥǥjååʹđteei Klemetti Näkkäläjärvi da Tiina Sanila-Aikio di ânnʼjõž saaǥǥjååʹđteei Tuomas Aslak Juuso saǥstâʹlle miõʹlle kuâđđjam pooddin jiijjâs põõʹjineez.</p>
<p>Mâʹŋŋlubust prograammâst lij Tundra Electron juʹhllkonseʹrtt. Juuʹhl programm obbvuõđâst õlmstââʹttet Sääʹmteeʹǧǧ neʹttseeidain www.samediggi.fi/vaalpoodd-juhll</p>
<p>Vaalpoodd johlla pääiʹǩ ool liâ koččum sääʹmõhtsažkååʹdd vuäzzla, sääʹmõhtsažkååʹdd vaaikteei, Lääʹdd riikk di jeeʹres õhttsažtuâjjtuâjjlai eeʹttǩeeʹj. Juʹhllpoʹdde jiijjâs tiõrvvʼvuõđid põʹhtte väʹlddminister Sanna Marin di Taarr da Ruõcc Sääʹmteeʹǧǧ eeʹttǩeeʹj.</p>
<p>Juuʹhl peäss seuʹrrjet vuõiggvuõlttõssân addrõõzzâst www.sajos.fi/live .</p>
<p type="title">Lââʹssteâđaid:</p>
<p>Tuomas Aslak Juuso Saaǥǥjååʹđteei 040 687 3394 tuomas.juuso@samediggi.fi</p>
<p><em type="italic">Kartt: Ellen-Maarit Juuso </em></p>
</body></document>
