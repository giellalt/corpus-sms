<document xml:lang="sms" id="no_id"><header><title>Sääʹmteeʹm meâldlaž škooulkõʹllʼjummuž lie tiʹllʼjemnalla lookkâmpââjas 2019-2020 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>137</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/25/saa%CA%B9mtee%CA%B9m-mealdlaz-skooulko%CA%B9ll%CA%BCjummuz-lie-ti%CA%B9ll%CA%BCjemnalla-lookkampaajas-2019-2020/?lang=nuo</origFileName><parallel_text xml:lang="fin" location="saamelaisteemaiset_kouluvierailut_ovat_tilattavissa_lukukaudelle_2019-2020.html"/><parallel_text xml:lang="sme" location="sametemat_skuvlagalledemiid_sahtta_dinggot_skuvlajahkai_2019-2020.html"/><parallel_text xml:lang="smn" location="samifaadai_mialdasijd_skovlakolliistalmijd_puahta_tiilad_luuhamihan_2019-2020.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmteeʹm meâldlaž škooulkõʹllʼjummuž lie tiʹllʼjemnalla lookkâmpââjas 2019-2020</p>
<p>ääʹmteeʹǧǧ nuõrisuåvtõõzz da Nuõri Akatemia õhttsaž haʹŋǩǩõs Dihtosis lij škooultam ođđ škooulkõʹllʼjeeʹjid tuåimmjummša mieʹldd. Õhttsiʹžže 14, ođđ da ääiʹjab, škooulkõʹllʼjeeʹjed jåʹtte tiʹllʼjõõzzâst škooulin pirr Lääʹddjânnam. Lookkâmpââʹj 2019-2020 škooulkõʹllʼjummuž lie jurddum pââibužškooulid da tiʹllʼjemnalla ääiǥas 17.9.2019-31.5.2020.</p>
<p>Sääʹmteeʹm meâldlaž škooulkõʹllʼjummšid vuäitt tiʹllʼjed väʹlddgååradvoudda, Turku-gåårda, Tampere-gåårda, Jyväskylä-gåårda, Oulu-gåårda, Ruäʹvnjaʹrǧǧe di tõi ââlda. Kõʹllʼjem pešttmõš meäʹrrââvv mättstroiʹttel mättčiâssi kookkadvuõđ mieʹldd. Mättčiâss šâdd vuäʹnkõs info-vueʹzzest di tuåimlaž harjtõõzzin. Čiâssi äiʹǧǧen mättʼtõõtti peäʹsse vuäjjned temma õõutsââʹjest tuejjeeʹl, saǥstõõleeʹl da smiõtteeʹl. Kõʹllʼjummuž lie mättstroiʹttlid määustem. Škooulkõʹllʼjummuž mättstroiʹttlasad vuäitt tiʹllʼjed addrõõzzâst: www.nuortenakatemia.fi/kouluvierailulomakkeet/</p>
<p>Dihtosis-haʹŋǩǩõs lij Sääʹmteeʹǧǧ nuõrisuåvtõõzz da Nuõri Akatemia õhttsaž haʹŋǩǩõs, koon mieʹrren lij lââʹzzted väʹlddnarooʹde kuulli nuõri teâđ säʹmmlai da sääʹmkulttuur pirr. Haʹŋǩǩõõzz teäggat Mättʼtõs- da kulttuurministeria.</p>
<p><em type="italic">Lââʹssteâđ: </em></p>
<p>Projeʹktt-tuâjjlaž, <em type="italic">Sääʹmteʹǧǧ </em>, Minna Lehtola 040 650 3620 minna.lehtola(a)samediggi.fi </p>
<p>Projeʹkttkoordinaattor, <em type="italic">Nuorten Akatemia </em>, Ulla Saalasti 040 567 4203, ulla.saalasti(at)nuortenakatemia.fi </p>
</body></document>
