<document xml:lang="sms" id="no_id"><header><title>Sääʹmvuuʹd škooul vuäǯǯa sǩiâŋkkân sääʹm – lääʹddǩiõllsaid lookkâmǩiiʹrjid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/15/saamvuud-skooul-vuazza-skiankkan-saam-laaddkiollsaid-lookkamkiirjid/?lang=nuo</origFileName><parallel_text xml:lang="fin" location="saamelaisalueen_koulut_saavat_lahjoituksena_saamen-_ja_suomenkielisia_lukukirjoja.html"/><parallel_text xml:lang="sme" location="sameguovllu_skuvllaide_skengkejuvvojit_same-_ja_suomagielat_lohkangirjjit.html"/><parallel_text xml:lang="smn" location="samikuavlu_skoovlah_finnejeh_skengkkan_sami-_ja_suomakielalijd_luuhamkiirjijd.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmvuuʹd škooul vuäǯǯa sǩiâŋkkân sääʹm – lääʹddǩiõllsaid lookkâmǩiiʹrjid</p>
<p><em type="italic">Sääʹm dommvuuʹd škooul vuäǯǯa škoouleeʹjj äʹlǧǧempoodd jõnn paʹǩeeʹtt sääʹm- da lääʹddǩiõllsaid lookkâmǩiiʹrjid, Paʹǩeeʹtt seʹst lie lååi jeeʹresnallšem sääʹmǩiõllsaž ǩeʹrjjed da kääuʹc jeeʹresnallšem lääʹddǩiõllsaž ǩeʹrjjed. Jueʹǩǩ paʹǩeʹtt seʹst lie õhttsiʹžže 50 ǩeʹrjjed, kooi mäinnan lij nââneed jeärben 3.- ja 4. -klassniiʹǩǩi lookkâmsilttõõzz da -staarjõõzz. </em></p>
<p>Sǩiâŋkk-ǩiiʹrjid teäggad Lääʹddjânnam kultturfoond Lukuklaani-haʹŋǩǩõs , koin Sääʹmteeʹǧǧ škooultõs- da mäʹttmateriaalkoontâr lij õhttsažtuejast, Sääʹmteʹǧǧ lij teäʹǧǧtâm sääʹmǩiõllsaž ǩiiʹrjid. Ǩeeʹrj lie aanar-, nuõrttsääʹm- da tâʹvvsääʹmǩiõllsa da lie vaʹlljuum škoouli mättʼtõsǩiõli da tuõivvji meâldlânji. Sääʹmteʹǧǧ vaʹsttad täi ǩeʹrjjpaʹǩeeʹtti jueʹǩǩmest sääʹmvuuʹd škooulid.</p>
<p>Lukuklaani sǩiâŋkk juõʹǩǩ Lääʹddjânnam vueʹll- da õhttnaž-škooulid 50 ǩeeʹrj paʹǩeeʹtt čâhčča 2018. Tõt lij noorrâm pâʹjjel 100 000 ǩeʹrjjed tän vääras. Ruõcc- da lääʹddǩiõllsaid škooulniiʹǩǩid lie smiõttum jiijjâs-i nallšem ǩeʹrjjpaʹǩeeʹtt.</p>
<p>Ǩeʹrjjhaʹŋǩǩõõzzi tueʹǩǩen åårrai Lääʹddjânnam Kultturfondd lij privatt fondd, koon tuåimm vuâđđââvv testameeʹnti pääiʹǩ da sǩiâŋkkummšin vuõǯǯun vaarin. Päärnaiǩeerjlažvuõđ ämmatniiʹǩǩi vieʹǩǩeʹld vaʹlljuum ǩeeʹrj lie smiõttum jeäʹrben 3-4. klassniiʹǩǩid, kook lie tän haʹŋǩǩõõzz täävtõsjoouk.</p>
<p><em type="italic">Lââʹssteâđ: </em></p>
<p>Miina Seurujärvi, miina.seurujarvi(at)samediggi.fi , 010 839 3193.</p>
<p><em type="italic">Snimmõõzzâst aanarsääʹmǩiõllsaž mättmateriaaltuejjlaž Miina Seurujärvi noorrmen škooulid vuõltteemnalla ǩeʹrjjpaʹǩeeʹttid. </em></p>
</body></document>
