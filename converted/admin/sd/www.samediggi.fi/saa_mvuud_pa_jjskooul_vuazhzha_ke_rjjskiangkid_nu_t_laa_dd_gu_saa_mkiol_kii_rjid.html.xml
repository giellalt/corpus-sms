<document xml:lang="sms" id="no_id"><header><title>Sääʹmvuud pâʹjjškooul vuäǯǯa ǩeʹrjjsǩiâŋkid nuʹt lääʹdd ǥu sääʹmǩiõl ǩiiʹrjid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>74</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/27/saamvuud-pajjskooul-vuazza-kerjjskiankid-nut-laadd-gu-saamkiol-kiirjid/?lang=nuo</origFileName><parallel_text xml:lang="fin" location="saamelaisalueen_ylakoulut_saavat_lukulahjana_saamen-_ja_suomenkielisia_kirjoja.html"/><parallel_text xml:lang="sme" location="sameguovllu_badjeskuvllat_ozzot_skeangkan_suoma-_ja_samegielat_girjjiid.html"/><parallel_text xml:lang="smn" location="samikuavlu_pajeskoovlah_finnejeh_kirjeskeengkaid_sehe_suoma-_et_samikielan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sääʹmvuud pâʹjjškooul vuäǯǯa ǩeʹrjjsǩiâŋkid nuʹt lääʹdd ǥu sääʹmǩiõl ǩiiʹrjid</p>
<p>Sääʹmvuud pâʹjjškooul vuäǯǯa ǩeʹrjjsǩiâŋkkan 10 sääʹmǩiõllsaž da 102 lääʹddǩiõllsaž ǩeʹrjjed. Lääʹdd kulttuurfondd Lukuklaani- haʹŋǩǩõs sǩiâŋkk ǩiiʹrjid Lääʹddjânnam juõʹǩǩ pâʹjj- da õhttuumškooulid. Juõʹǩǩ škooul vuäǯǯ 112 ǩeʹrjjed.</p>
<p>Lukuklaani-haŋǩǩõzz tuõʹtte piijjmõõžžâst vaʹsttad Lastenkirjaistituutti da sääʹmǩiõl ǩiiʹrji vueʹzzeʹld Sääʹmteeʹǧǧ škooultõs-da mättmateriaalkoontâr. Sääʹmǩiõl ǩiiʹrji paʹǩattâst lie sääʹmǩiõʹlle ǩeeʹrjtum ǩeeʹrj di jåårǥlõttum ǩeeʹrj, tivtt- di maainâsǩeeʹrj, fantasiaǩeeʹrj da mušttlõõzz tuõđlaž jieʹllma vuâđđõõvvi mainnsin.</p>
<p>Täk ǩeeʹrj lie vueʹlǧǧmen Sääʹmvuud pâʹjjškooulʼlaid lookkâmnalla.</p>
</body></document>
