<document xml:lang="sms" id="no_id"><header><title>Saaǥǥjååʹđteei Sanila-Aikio vuässââtt Frozen 2 maaiʹlmvuõssjeäʹǩǩiʹžže - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>185</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/11/04/saaggjaadteei-sanila-aikio-vuassaatt-frozen-2-maailmvuossjeakkizze/?lang=nuo</origFileName><parallel_text xml:lang="fin" location="puheenjohtaja_sanila-aikio_osallistuu_frozen_2_maailmanensi-iltaan.html"/><parallel_text xml:lang="sme" location="sagadoalli_sanila-aikio_oassalasta_frozen_2_mailmmivuosttaseahkedii.html"/><parallel_text xml:lang="smn" location="saavajodetteijee_sanila-aikio_uasalist_frozen_2_maailmvuosaehidan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saaǥǥjååʹđteei Sanila-Aikio vuässââtt Frozen 2 maaiʹlmvuõssjeäʹǩǩiʹžže</p>
<p><em type="italic">Sääʹmtiiʹǧǧi saaǥǥjååʹđteei Tiina Sanila-Aikio, Aili Keskitalo (NO) da Per-Olof Nutti (SE) di Sääʹmrääʹđđ saaǥǥjååʹđteei Åsa Larsson Blind vuässâʹtte Frozen 2 -jieʹllikaart maaiʹlmvuõssjeäʹǩǩiʹžže Los Angelesist 7. skamm-mannu 2019. </em></p>
<p><span type="quote">”Disney jieʹllikaart liâ šuur tobddji jieʹllikaart. Lij hervvai vueiʹnned, mõõn jiânnai sääʹmkulttuur lij inspirâsttam jieʹllikarttraajjʼjid da mäʹhtt tõt kuâsttai jieʹllikaartâst”</span>, särnn saaǥǥjååʹđteei Sanila-Aikio vuârddmõõžžin ouddâl kueʹssreeis.</p>
<p>Sääʹmdelegaatio Frozen 2 -jieʹllikaart preʹsspooddâst Oslost 22. da 23.9.2019. Snimldõk: Lars Opstad / Sámidiggi &amp; Sámeráđđi.</p>
<p>Sääʹmtiiʹǧǧi da Sääʹmrääʹđđ saaǥǥjååʹđteei väʹldde mieʹldd niõđeez, sij liâ puk šuur Frozen-fani. Sanila-Aikio nijdd Eʹll-Dåʹmnn Aikio (10-e.) vuâlgg vuõssjeäʹǩǩiʹžže.</p>
<p>Sääʹmteeʹǧǧ da Sääʹmrääʹđđ liâ tuejjääm õhttsažtuâj Walt Disney animaatiostudioin da vuässõõttmõš maaiʹlmvuõssjeäʹǩǩiʹžže lij vueʹss tän suåppmõõžž. Kueʹssreeis õhttvuõđâst saaǥǥjååʹđteei teivva še Frozen 2 -jieʹllikarttraajjʼjid da animaatiojoouk. Siʹjjid čuäʹjtet še Walt Disney animaatiostudio.</p>
<p>Sääʹmteeʹǧǧ da Sääʹmrääʹđđ teâđte sueiʹnnmannust 2019 , što tâʹvvsääʹmǩiõllsaž versio Frozen 2 -jieʹllikaartâst čõõđtet sääʹm-meer da Walt Disney animaatiostudio õhttsažtuâj puåđõssân. Lââʹssen čõhččmannust 2019 õlmstõʹtteš lââʹzz teâđ õhttsažtuâjast, ǥu mainsteš sääʹm äʹšštobddijooukâst da õlmstõʹtteš vueʹssbeäʹli kõskksaž seremoniaalʼlaž suåppmõš .</p>
<p><em type="italic">Lââʹssteâđ: </em></p>
<p>Saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</p>
<p>Saaǥǥtempiisar Johanna Alatorvinen teʹl. 010 8393140 / 040 663 4493, johanna.alatorvinen(at)samediggi.fi</p>
</body></document>
