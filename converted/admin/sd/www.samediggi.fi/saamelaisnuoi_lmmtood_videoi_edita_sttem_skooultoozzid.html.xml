<document xml:lang="sms" id="no_id"><header><title>SaamelaisnuoIʹlmmtõõđ videoi editâʹsttem škooultõõzzid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>298</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/04/01/saamelaisnuoilmmtood-videoi-editasttem-skooultoozzid/?lang=nuo</origFileName><parallel_text xml:lang="fin" location="ilmoittaudu_videoiden_editointi_koulutuksiin.html"/><parallel_text xml:lang="sme" location="almmut_videoid_editerenskuvlejumiide.html"/><parallel_text xml:lang="smn" location="almottat_videoi_editistem_skovliittassaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">SaamelaisnuoIʹlmmtõõđ videoi editâʹsttem škooultõõzzid</p>
<p><em type="italic">Vuâmmšõs: Videoi mââimõs maacctempeiʹvv lij sirddum 10.5. räjja! </em></p>
<p>Sääʹmnuõri täiddmõšpeiʹvv jääʹrjast õhttsažtuâjjan Aarktlaž pedagogiikk II -haʹŋǩǩõõzzin äävõõzzid olgglõss-škooultõõzzid videoi editâsttmõõžžâst. Lââʹssen leäʹp raajjâm <em type="italic">vuäʹpstõõzz </em>videoi plaanummša da čõõđtummša. </p>
<p><em type="italic">Riâššâp kueʹhtt olgglõss-škooultõs, koon lââʹssen škooultõõzzi ruõkkõõzz lij vueiʹtlvaž ǩiõččâd mâʹŋŋlest. </em>Liiŋk ruõkkõõzzid vuäǯǯ mâŋŋa škooultõõzzi täiddmõšpeiʹvvtuâjjtuâjjlast. Haʹŋǩǩõõzz tuâjjtuâjjla taʹrjjee teeknla staan prograaʹmmi âânnmõõžžâst še mâŋŋa škooultõõzzi. </p>
<p>Riâššâp škooultõõzz kueiʹtest systeeʹmest: Windows 10 videoi editâʹsttemprograaʹmmest de teʹlfooʹne leäʹmnnemnalla FilmoraGo:est. FilmoraGo suäpp nuʹtt Androide ǥu IOS:aaʹje . Škooultõõzzid reäʹšše lääddas. Kuhttu škooultõõzz âʹlǧǧe čiâss 12.30 da poʹtte čiâss 14.00. Kooskast âʹnne 15 min kõhttpââʹjj.</p>
<p type="listitem">Škooultõõzz siiskâž</p>
<p type="listitem">Algg- da loppteeʹksti lââʹzztummuš</p>
<p type="listitem">Videoi raajtummuš da čuõppmõš</p>
<p type="listitem">Tuâǥǥažmusiikk, kartt-teeʹksti da jeeʹres viõkklõõzzi lââʹzztummuš</p>
<p type="listitem">Editõsttum videoi ruõkkmõš</p>
<p><em type="italic">20.4. Škooultõs Windows 10 systeeʹm videoi editâʹsttemprograaʹmmest </em></p>
<p>Teâđ suåvldõõzzâst: Microsoft Videoeditor -suåvldõs lij däära Windows -systeeʹm tuâjjpåʹrddsuåvldõs. Tõt suäpp puârast altteeʹjid, ǥu tõn vieʹǩǩin vuäitt hiâlpeld da jåʹttlânji rajjeed da čuõppâd videoid, leša tõt lij editâʹsttemooddeesvuiʹm kuuitâǥ samai põskkâd.</p>
<p><em type="italic">27.4. Škooultõs FilmoraGo editâʹsttemprograaʹmmest </em>(škooultõs vuâđđad Android ââʹnnemsysteeʹme, leša suåvldõs käunnai še iOS -systeeʹme) </p>
<p>Teâđ suåvldõõzzâst: FilmoraGo on mobiilsuåvldõs, kååʹtt lij leäʹmnnemnalla däära Android- mobiilteʹlfooʹne Google Play -kaaupâst. Videoi sniimmʼmõš da editâsttmõš lij jåʹttlõs da hiâlp, ǥu puk tåimmõõzzid vuäitt čõõđted seämma teâttneävvain.</p>
<p>Škooultõõzzid reäʹšše Microsoft Teams – suåvldõõzzâst. Siâzztõõllâp, što tuʹst lij ouddâl škooultõʹsse pueʹttmest valmmša snimmum materiaal ââʹnnemnalla, što pââstak tobdstõõttâd prograaʹmmi âânnmõʹšše vueʹjjest. Ouddâl škooultõõzzi õõlǥak praavâd, što puk taarbšem prograamm liâ šiõttuum da teâttneävvai systeeʹmpeiʹvvõõzz liâ ääiʹj tääʹzzest.</p>
<p>Videoid tåimte täiddmõšpeiʹvvtuâjjäʹrttla WeTransfer prograammin ( <em type="italic">vuäʹppõõzz </em>). </p>
<p><em type="italic">Iʹlmmtõõđ škooultõõzzid 16.4.2021 mätta </em>e-pååʹšt pääiʹǩ anni-sofia.niittyvuopio@samediggi.fi leʹbe teʹlfoonin +358 40 620 1917. Iʹlmmet kuäbba škooultõʹsse iʹlmmtõõđak, õhttvuõtt-teâđääd de vuässõõttji mieʹr. Iʹlmmet še õsttveʹted-a Teamse avi taarbšeʹped-a pâi liiŋk ruõkkõõzzid. </p>
<p><em type="italic">Sääʹmnuõri čeäʹppvuõđpeiʹvv 2021 vuäʹppõõzz </em></p>
<p><em type="italic">Lââʹzzteäđaid: </em></p>
<p>Anni-Sofia Niittyvuopio</p>
<p>anni-sofia.niittyvuopio(at)samediggi.fi</p>
<p>+358 40 620 1917</p>
<p>Johanna Laakso</p>
<p>Aarktlaž pedagogiikk II, sääʹm-mättʼtõõzz digisäimmõk -haʹŋǩǩõs</p>
<p>johanna.laakso(at)sogsakk.fi</p>
<p>+358 40 549 7429</p>
</body></document>
