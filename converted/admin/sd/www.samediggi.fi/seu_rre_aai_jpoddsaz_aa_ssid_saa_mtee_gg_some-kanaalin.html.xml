<document xml:lang="sms" id="no_id"><header><title>Seuʹrre ääiʹjpoddsaž aaʹššid Sääʹmteeʹǧǧ some-kanaalin - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>221</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/04/12/seurre-aaijpoddsaz-aassid-saamteegg-some-kanaalin/?lang=nuo</origFileName><parallel_text xml:lang="fin" location="seuraa_ajankohtaisia_asioita_saamelaiskarajien_some-kanavilla.html"/><parallel_text xml:lang="sme" location="cuovo_aigeguovdilis_assiid_samedikki_some-kanalain.html"/><parallel_text xml:lang="smn" location="cuavu_aigikyevdilijd_aasijd_samitige_some-kanavijn.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Seuʹrre ääiʹjpoddsaž aaʹššid Sääʹmteeʹǧǧ some-kanaalin</p>
<p><em type="italic">Sääʹmteeʹǧǧ veerǥlaž Facebook – da Twitter -seeidain piâzzak seuʹrrjed Sääʹmteeʹǧǧ ääiʹjpoddsaž šõddmõõžžid, toimmjummuž, bieʹllväʹlddmid di haʹŋǩǩõõzzid. </em></p>
<p><em type="italic">– </em>Sosiaalʼlaž media seeidai jurddjen lij ooudeed teâđ vuäǯǯmõõžž Sääʹmteeʹǧǧ pirr. Haaʹleep puʹhtted Sääʹmteeʹǧǧ tooimid âʹlddlab säʹmmlai aarǥ, Sääʹmteeʹǧǧ saaǥǥjååʹđteei Tiina Sanila-Aikio särnn. </p>
<p>Nuʹtt še Sääʹmteeʹǧǧ ođđ neʹttseeid lie õlmstõttum da ođđ materiaal puuʹtʼtummuš seeidaid lij jååʹttmen. – Seeidaid peeiʹvtet čõõđ ääiʹj, što pâʹsttep pueʹrben kääzzkâʹstted seeidai õõʹnnʼjid da teâđ käunnʼje soojjlubun, juätkk Sääʹmteeʹǧǧ mä. saaǥǥtempiisar Johanna Alatorvinen.</p>
<p><em type="italic">Sääʹmteeʹǧǧ saaǥǥtemstrategia </em></p>
<p>Sääʹmteʹǧǧ priimi saaǥǥtemstrategia såbbreʹstes 19.6.2017. Strategia mieʹrren lij oʹhjjeed da ooudeed Sääʹmteeʹǧǧ saaǥǥtummuž. Ođđ saaǥǥtemneävvaid lij tarbb, ǥo nuʹtt 65 % Lääʹddjânnam säʹmmlain jeälste sääʹm dommvuuʹd åålǥbeäʹlnn. Tän õõl saaǥǥtem ooudummuš lij vieʹltʼtem Sääʹmteeʹǧǧ toiʹmmjem vääras da juuʹrdeeʹl tõn, što sääʹmkõõččmõõžž puäʹtte ouʹdde vuõigg raami seʹst.</p>
<p>Saaǥǥtemvuâđđjurddjen äävas da viõusâs saaǥǥtemstrategia meâldlaž saaǥǥtummšest lij, što sääʹmkõõččmõõžžid kuõskki teâđjååttmõš puârran, šiõǥǥ vaaldâšm da säʹmmlai vueiʹttemvuõtt vaaikted siʹjjid kuõskki tuʹmmstõktuõjju. Sääʹmteʹǧǧ âânn saaǥǥtummšest äʹrbbvuõđlaž naaʹli lââʹssen še sosiaalʼlaž media neävvaid aktiivlanji.</p>
<p>Sääʹmteʹǧǧ lij piijjâm vääraid eeʹjj 2018 tällõsärvvlõʹsse nuʹtt oskkum oummi ǥo tuâjjlažkååʹdd saaǥǥtemškooultõõzz jäʹrjstummša. Lââʹssen Sääʹmteʹǧǧ lij paʹlǩǩääm mieʹrräiggsaž saaǥǥtempiisar. Saaǥǥtempiisar alttii tuâjstes pâʹzzlâšttam-mannust 2018 da suu tuâjjan lij plaanâd, seuʹrrjed, viikkâd čõõđ da koordinâʹstted Sääʹmteeʹǧǧ saaǥǥtummuž.</p>
<p>www.facebook.com/saamelaiskarajat/</p>
<p>www.twitter.com/Saamelaiskaraja</p>
<p><em type="italic">Lââʹssteâđ: </em></p>
<p>Sääʹmteeʹǧǧ saaǥǥtempiisar Johanna Alatorvinen teʹl. 040 553 493, johanna.alatorvinen(at)samediggi.fi</p>
<p>Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</p>
<p><em type="italic">Mieʹlddõõzz </em></p>
<list><p type="listitem">Sääʹmteeʹǧǧ saaǥǥtemstrategia</p>
</list></body></document>
