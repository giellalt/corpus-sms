<document xml:lang="sms" id="no_id"><header><title>Škooulkõʹllʼjummuž lie ååʹn tiʹllʼjemnalla lookkâmpââjas 2020–2021 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>191</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/11/09/skooulkolljummuz-lie-aan-tilljemnalla-lookkampaajas-2020-2021/?lang=nuo</origFileName><parallel_text xml:lang="fin" location="kouluvierailut_ovat_nyt_tilattavissa_lukuvuodelle_2020-2021.html"/><parallel_text xml:lang="sme" location="skuvlagalledemiid_sahtta_dal_dinggot_skuvlajahkai_2020-2021_.html"/><parallel_text xml:lang="smn" location="skovlakolliistalmijd_puahta_taal_tiilad_luuhamihan_2020-2021_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Škooulkõʹllʼjummuž lie ååʹn tiʹllʼjemnalla lookkâmpââjas 2020–2021</p>
<p>Sääʹmteeʹǧǧ nuõrisuåvtõõzz da Nuõri Akatemia õhttsažhaʹŋǩǩõs Dihtosis lij škooultam õhttsiʹžže čiččâm škooulkõʹllʼjeeʹjed, koid vuäitt tiʹllʼjed škooulid jueʹǩǩed vueʹǩǩsõs teâđ sääʹmvuõđ pirr. <em type="italic">Kõʹllʼjummšid vuäitt tiʹllʼjed 20.10.2020-31.05.2021 kõskksaž äigga </em>. </p>
<p>Kõʹllʼjummšid vuäitt tiʹllʼjed pukveeʹzz Lääʹddjânnma, ko škooulin kõʹllʼjet tän lookkâmeeʹjj še ougglõsõhttvuõđin. Tän lââʹssen väʹlddgååradvoudda, Turku-gåårda, Jyväskylä-gåårda, Oulu-gåårda da Ruäʹvnjaʹrǧǧe di tõi âʹlddvuuʹdid vuäitt tiʹllʼjed škooulkõʹllʼjeei kõʹllʼjed jiõčč škooulâst. Kõʹllʼjem pešttmõš meäʹrtââvv mättstroiʹttel mättčiâssi mieʹldd. Mättčiâss šâdd vuäʹniǩ infost di toimmsallaš harjjtõõzzin. Čiâssi äiʹǧǧen škooulneeʹǩǩ peäʹsse vuäjjned teemaid õõutsââʹjest tuejjeeʹl, mainsteeʹl da smiõtteeʹl. Kõʹllʼjummuš lij mättstroiʹttla määustem.</p>
<p>Taʹrjjeep mättʼtõõzz tuärjjan še Čaaŋŋlummuš sääʹmvuõʹtte -mobiilspeâll di mõõntõõllâmpaakk sääʹmteemain. Speâll âânn seʹst vuâđđteâđ säʹmmlain di suåvldeei da čiŋlmõʹtti harjtõõzzid. Paakkâst lie info-vueʹss teema pirr di 18 toimmsallaš harjjtõssâd, koivuiʹm äʹššvoudda lij hiâlpp vuäjjned. Mobiilspeâll leʹbe mõõntõõllâmpaakk vuäitt mättstroiʹttlin ouddmiârkkân äuʹǩǩeed säʹmmlai meersažpeeiʹv (6.2.). Speâll da pakk lie määustem.</p>
<p>Dihtosis-haʹŋǩǩõs lij Sääʹmteeʹǧǧ nuõrisuåvtõõzz da Nuõri Akatemia õhttsažhaʹŋǩǩõs, koon mieʹrren lij lââʹzzted väʹlddnarooʹde kuulli päärnai da nuõri teâđstummuž säʹmmlain da sääʹmkulttuurâst. Haʹŋǩǩõõzz teäggat Mättʼtõs- da kulttuurministeria.</p>
<p>Tiʹlle škooulkõʹllʼjummuž leʹbe materiaal mättstroiʹttlasad: www.nuortenakatemia.fi/kouluvierailulomakkeet/</p>
<p type="title">Lââʹssteâđ:</p>
<p>Projeʹkttjååʹđteei, Nuõri Akatemia, Ulla Saalasti 040 567 4203, ulla.saalasti(at)nuortenakatemia.fi</p>
<p>Projeʹkttkoordinaattor, Nuõri Akatemia, Maria Aikio 040 8470 862, maria.aikio(at)nuortenakatemia.fi</p>
</body></document>
