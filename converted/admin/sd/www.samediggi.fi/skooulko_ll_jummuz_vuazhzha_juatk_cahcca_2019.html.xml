<document xml:lang="sms" id="no_id"><header><title>Škooulkõʹllʼjummuž vuäǯǯa juâtk čâhčča 2019 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>165</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/04/skooulkolljummuz-vuazza-juatk-cahcca-2019/?lang=nuo</origFileName><parallel_text xml:lang="fin" location="kouluvierailut_saavat_jatkoa_syksylla_2019.html"/><parallel_text xml:lang="sme" location="skuvlagalledeamit_joatkasuvvet_cakcat_2019.html"/><parallel_text xml:lang="smn" location="skovlakolliistalmeh_finnejeh_joodha_cohcuv_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Škooulkõʹllʼjummuž vuäǯǯa juâtk čâhčča 2019</p>
<p>Sääʹmteeʹǧǧ nuõrisuåvtõõzz da Nuõri Akatemia Dihtosis-õhttsažhaʹŋǩǩõs lij puuttam tän ǩiiđ peäʹlest. Haʹŋǩǩõõzz veäkka tuejjeeš sääʹmvuõđ tobddsen pââibužškooulid jurddum sääʹmteemlaž škooulkõʹllʼjummši veäkka da uʹčteeʹlid teeʹmm jiõččnaž mättʼtummša jurddum mõõntõõllâmpaakk veäkka.</p>
<p>Lookkâmpââʹj poodd viʹǩǩeš čõõđ õhttsiʹžže 59 škooulkõʹllʼjummšed 12 škooulkõʹllʼjeei viõǥǥin pirr jânnam. Kõʹllʼjummši pääiʹǩ tääʹvteš arvvlõõzz mieʹldd 1400 nuõrrâd. Kõʹllʼjummšid haaʹleeš samai jiânnai, ij-ǥa pukid tiʹllʼjum škooulkõʹllʼjummšid vuäittam čõõđted tõn diõtt, ko resuurs leʹjje rääʹjtum.</p>
<p>Uʹčteeʹlid teeʹmm jiõččnaž mättʼtummša 5.-9. klaassid di nuuʹbb tääʹzz mättjemstroiʹttlid jurddum mõõntõõllâmpaakk tieʹddeš lääʹdd- da ruõccǩiõʹlle. Lääʹddǩiõllsaž dohat käpplõõǥǥ teädldõõǥǥâst sõrgg 700 käpplõkkâd lie juõkkum ooudårra. Mõõntõõllâmpaakkid lie võl kuhttu ǩiõʹlle. Paakk vuäitt tiʹllʼjed addrõõzzâst: www.nuortenakatemia.fi/kouluvierailulomakkeet</p>
<p type="title">Škooulkõʹllʼjummuž juätkkje čâhčča 2019</p>
<p>Dihtosis-haʹŋǩǩõs juätkkai ǩieʹzz 2020 räjja. Sääʹmteemlaž škooulkõʹllʼjummuž juätkkje čâhčča 2019. Ođđ škooulkõʹllʼjeeʹjid puäʹđet rekrytâʹstted alggčõõuč poodd. Ođđ kõʹllʼjeeʹjid tuäivat mieʹldd haʹŋǩǩõʹsse jeäʹrben vueiʹvvgååradvuuʹdest. Haʹŋǩǩõõzz nuuʹbb vueʹzzest čõõđtet kõʹllʼjummši lââʹssen sääʹmvuõđ ǩiõttʼtõõlli seppo-mobiilspeâl, koon taʹrjjeet škooulid pirr Lääʹddjânnam. Speâl lanseerââʹstet eeʹjj 2020 siõmmna ouddâl meersažpeeiʹv.</p>
<p type="title">Lââʹssteâđ:</p>
<p>Elli-Marja Hetta Vs. nuõripiisar 010 839 3134, 050 382 5179 elli-marja.hetta(a)samediggi.fi</p>
</body></document>
