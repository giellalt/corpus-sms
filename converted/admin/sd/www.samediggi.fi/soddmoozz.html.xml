<document xml:lang="sms" id="no_id"><header><title>Šõddmõõžž - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>417</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/tapahtumia/?lang=nuo</origFileName><parallel_text xml:lang="eng" location="activity.html"/><parallel_text xml:lang="fin" location="tapahtumia.html"/><parallel_text xml:lang="sme" location="dahpahus.html"/><parallel_text xml:lang="smn" location="tabahtus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Šõddmõõžž</p>
<p type="title">Sääʹmnuõri čeäʹppvuõttpeiʹvv Aanrest – Tubeʹtteei Mansikka ärvstõõllʼjen</p>
<p>Sääʹmnuõri čeäʹppvuõđpeiʹvv ââʹnet tän eeʹjj 12.4. Aanrest. Eeʹjj 2018 čeäʹppvuõđpeeiʹv teeʹmmen lij <span type="quote">“jiõččan jiõnn”</span> da šõddmõõžž äʹššvuʹvdden liâ musikk da tubettmõš leʹbe nuʹt ciâlkkum You Tube videoi sniimmʼmõš.</p>
<p>Tubettmõš-ǩeâšt ärvstõõllʼjen lij Mansikka (Maiju Voutilainen), kååʹtt lij õhtt Lääʹddjânnam peäggtum tubeʹtteeʹjin. Suu tubettmõõžž čuâvva pâʹjjel 160.000 ooumžed.</p>
<p><em type="italic">Sääʹmnuõri čeäʹppvuõđpeiʹvv </em></p>
<p>16.03.2017 <em type="italic">2017 Teeʹmmen lij pleässjummuš da <span type="quote">“duodji/ tyeji/ tuejj”</span> </em></p>
<p>Sääʹmnuõri čeäʹppvuõđpeeiʹv 2017 riâžžât Hetta ođđ sporttpõõrtâst <em type="italic">5. mannu 4. peeiʹv (neäʹttel 18) </em>. Eeʹjj vuâđđjuurd lij pleässjummuš da säʹmmlaž vuâđđjurddjen lij sääʹmǩiõtt-tuejj <span type="quote">”duodji/ tyeji/ tueʹjj”</span>. Hetta čeäʹppvuõđpeiʹvv lij õõutpeiʹvvsaž. </p>
<p>Uʹčteeʹl da oʹhjjeei vueiʹtte iʹlmmted jooukâs nettist tåʹlǩ Webropol-kääzzkõõzz pääiʹǩ. Iʹlmmtõõttmõš lij äävai <em type="italic">7.4. </em>räjja, koon mâŋŋa nett- iʹlmmtõõttmõš mâânn ǩidd. Mâŋŋnam iʹlmmtõõttmõõžžid jeäʹt huõl. Webropooʹle peäss tän liiŋkâst . </p>
<p>Mij tättap päärnaid da nuõrid tooimted jiijjâs sääʹmǩiõtt-tuejaid riâššmõõžž õhttvuõđâst åårrai čuäjtõõzz diõtt. Ǩiõtt-tuejain noorat čuäjtõs, kååʹtt lij vueiʹnnemnalla õuʹddel čeäʹppvuõttriâššmõõžž. Pueʹrmõzz ǩiõtt-tuejj raajjʼjid uuʹdet stipendd.</p>
<p>Väʹlddkååddlaž pleässjempeiʹvv MOVES riâžžât Ruäʹvnjaarǥ gåårdest 26.-28.5.2017. Šõddmõõžž väʹlddkååddlaž teeʹmest da šlaajin tääʹrǩab teâđaid kaaunak seiddõõzzâst www.nuorikulttuuri.fi. Sääʹmnuõri čeäʹppvuõđpeeiʹv vuäʹpstõõzz lie seämma, peʹce šõddmõʹšše vuäiʹtte vuässõõttâd še vueʹll 10-ekksa.</p>
<p><em type="italic">Tanja Sanila</em></p>
<p>Sääʹmteʹǧǧ reäšš piirieeʹjji õhttsažtuâjast sääʹmvuuʹd kooʹddi da pääiklaž sääʹmorganisaatiaivuiʹm s��äʹmnuõri čeäʹppvuõđpeeiʹv (sámenuoraid dáiddadáhpáhus).</p>
<p>Čeäʹppvuõđpeiʹvv riâžžât vuâreeʹjji jeeʹres kooʹddin da tõõzz kååččât puk sääʹmǩiõl leʹbe sääʹmǩiõllsaž mättʹtõõzzâst åårrai päärnaid da nuõrid. Vuässõõttmõš škoouli åålǥbeäʹlnn lij še vuäittmõõžž mieʹlddsaž.</p>
<p>Čeäʹppvuõđpeeiʹv liâ kaggâm mäŋggsid ođđ čieʹppid da vuässõõttmõš tõõzz lij leämmaž pâi mieʹrr mieʹldd šiõǥǥ. Sääʹmnuõri čeäʹppvuõđpeiʹvv kooll väʹlddkååddlaž Nuõri Kulttuur –poʹdde vuʹvddkooʹddi čeäʹppvuõđpeeiʹvi veʹrddeemnallšem tobddõõttmõʹššân (musiikk, teaʹtter leʹbe pleässjumuš). Sääʹmčeäʹppvuõđpeeiʹvi šlaai liâ leämmaž pâi siõmmna jeeʹresnallšem väʹlddkååddlâž šlaajin.</p>
<p>Riâžžji miõlâst lij leämmaž vääžnai tueʹrjjeed tõn staarjõõttâmtuåimmjumuužž, mii sääʹmnuõrid lij tobddâmnallšemda mõõnn jäänmõsân staarjõõđât. Tõʹnt juõiʹkk da laaul liâ leämmaž šlaajjân tääuʹjab ku jeeʹrab. Musiikkčuäjtõõzz liâ leämmaž še siâssum da tõõi valmštumuš lij šõddääm uʹcc, čårrsiidi škooulin veäʹlkõsnallšem staarjõõttâmtuåimmjumuužž. Sääʹmnuõri čeäʹppvuõđpeivva jeät leäkku haaluum čõõnnâd nuõrid tåʹlǩ äʹrbbvuõđi kâʹddmõʹšše, leša še jeeʹres čeäppõsšlaai liâ vaajtõõllʼlânji mieʹldd.</p>
<p>Raportti saamelaisnuorten taidetapahtumasta 2017 Raportti 2016 – Raporta jagi 2016 dáhpáhusas Anáris Raportti vuoden 2015 taidetapahtumasta Utsjoella Raporta Soađegilis 2014 – Raportti Sodankylän tapahtumasta 2014 Raporta Heahtás 2013 – Raportti Hetan tapahtumasta 2013 Raporta Sajosis 2012 – Raportti Sajoksen tapahtumasta 2012 Raporta Ohcejogas / Raportti Utsjoen tapahtumasta 2011 Raporta Roavvenjárggas / Raportti Roin tapahtumasta 2010 Sääʹmnuõri čeäppvuõđpeiʹvv 2010: Ǩiõčč snimldõõǥǥid täʹst . Raporta Vuohču dáhpáhusas / Raportti Vuotson tapahtumasta 2009 Raporta Heahtá dáhpáhusas / Raportti Hetan tapahtumasta 2008 Raporta Ohcejoga dáhpáhusas / Raportti Utsjoen tapahtumasta 2007 Raporta Anára dáhpáhusas / Raportti Inarin tapahtumasta 2006 Raporta Vuohču dáhpáhusas / Raportti Vuotson tapahtumasta 2005</p>
</body></document>
