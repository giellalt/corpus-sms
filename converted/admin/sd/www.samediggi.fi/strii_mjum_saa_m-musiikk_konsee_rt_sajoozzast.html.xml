<document xml:lang="sms" id="no_id"><header><title>Striiʹmjum sääʹm-musiikk konseeʹrt Sajoozzâst - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2020</year><wordcount>287</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/06/10/striimjum-saam-musiikk-konseert-sajoozzast/?lang=nuo</origFileName><parallel_text xml:lang="fin" location="saamelaismusiikin_konsertteja_suoratoistona_sajoksesta.html"/><parallel_text xml:lang="sme" location="samemusihka_konsearttat_njuolggosattan_sajosis.html"/><parallel_text xml:lang="smn" location="samimuusik_konserteh_stream-vuolgattassan_sajosist.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Striiʹmjum sääʹm-musiikk konseeʹrt Sajoozzâst</p>
<p>Sääʹmteeʹǧǧ sääʹm-musikk-kõõskõs da sääʹmkulttuurkõõskõs Sajos reäʹšše livestream-konseʹrtträäid ǩieʹssmannust. Vuõiʹǧǧest striiʹmjum konseeʹrtid vuõltteet sääʹmkulttuurkõõskõs Sajoozzâst, Aanrest da tõi ǩiõččmõš lij määustem. Pääiʹǩ õõl ǩiõččjid jeät valddu. Konseeʹrtid vuäitt ǩiõččâd addrõõzzâst sajos.fi/live .</p>
<p>Konseeʹrti rääid alttad seärad 10.6. nuõrttsääʹmǩiõllsaž <em type="italic">Suõmmkar-joukk </em>. Suõmmkar õhttââll vuäʹmm nuõrttsääʹm äʹrbbmusiikk ânnʼjõžäiggsaž maaiʹlm-musiʹǩǩe. Jooukâst läulla da leuʹddje nuõrttsäʹmmla Anna Lumikivi da Hanna-Maaria Kiprianoff, kook lie välddam sooǥǥeez ǩiõl da kulttuur mååust eman rääʹvesooumžen da mättʼtõõllâm sääʹm musikkäʹrbbvuõđ arkiivi ohjjummšest. Joukk õlmstõõʹtti debyttalbuumes <em type="italic">Suõmmkar </em>påʹrǧǧmannust 2018, da tuâjjan lij ååʹn nuʹbb albuum. </p>
<p>Nelljdpeeiʹv 11.6. konseeʹrt oudd <em type="italic">Ulla Pirttijärvi-Länsman õõutâst Ulda-jooukin </em>. Pirttijärvi-Länsman lij õhtt tobddsõmâs sääʹm-musiikkrin jeärben äʹrbbvuõđlaž vokaalmusiikkâst, juõiǥ sueʹrjest da juõigg lij še ravvsen ââlda Ulda musiikkâst. Joukk lij aalǥtum eeʹjjest 2009 da tõt lij õlmstâttam kuõʹhtt albuum; <em type="italic">Ulda </em>(2012) da <em type="italic">Roijk </em>(2016). Kuälmad albuum lij jååʹttmen. </p>
<p>Seärad 17.6. lij vuârast <em type="italic">Ante Aikio jooukines </em>. Aikio lij aanar ååraž musiikkâr da ǩeʹrjjneǩ, kååʹtt lij õlmstâttam määŋgaid ǩeerjlaž tuejjõõzzid da juõiggâm õlmmsest juʹn iiʹjjid. Son lij leämmaž Korpiklaani-bäänd njonnaz Jonne Järvelä kuõiʹt sooloalbuumâst mieʹldd da Saimaa Sinfonietta -orkesteeʹr juõiggsolisttân. Teimma ǩeässa son õlmstõõʹtti vuõssmõs jiiʹjjes siŋŋle, <em type="italic">Šuvvá </em>, koon puuʹtteeʹjen tuejjii ruõcclaž räppneǩ Kitok. Vueʹssmannust 2020 Aikio õlmstõõʹtti debyttalbuumes <em type="italic">Eret </em>. </p>
<p>Konseeʹrti rääid mââimõssân lij 24.6. <em type="italic">Wimme &amp; Rinne </em>. Wimme Saari da Tapani Rinne lie tuejjääm musiikk õhttân juʹn pâʹjjel čueʹtteeʹjjnelljõõzz ääiʹj da lie jååttam jeeʹres maaddjânnmin. Kueiʹmi ânnʼjõž norrõs lij duo, Wimme &amp; Rinne, koʹst kuhttui persooni tuâǥǥa da ǩiččmõš õhttne. Looppâst lij lääʹđes da viõusâs musikk, kååʹtt lij âʹldd täʹst da ååʹn. </p>
<p>Puk konseeʹrt äʹlǧǧe čiâss 19.00 da tõid vuäitt ǩiõččâd addrõõzzâst sajos.fi/live .</p>
<p><em type="italic">Konseeʹrt: </em></p>
<p>10.6. Suõmmkar</p>
<p>11.6. Ulla Pirttijärvi &amp; Ulda</p>
<p>17.6. Ante Aikio</p>
<p>24.6. Wimme &amp; Rinne</p>
<p><em type="italic">Lââʹssteâđ: </em></p>
<p>Sääʹm-musikk-kõõskõõzz plaaneei Oula Guttorm oula.guttorm(at)samediggi.fi 040 6674545</p>
</body></document>
