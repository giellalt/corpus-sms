<document xml:lang="sms" id="no_id"><header><title>Tiõrv pueʹttem ääʹveemprääʹznka! Sääʹm psykososiaalʼlaž tuärj juâǥǥas jääʹrjast ääʹveemprääʹzneǩ Sajoossâst 16.6.2022 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>124</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/15/tiorv-puettem-aaveempraaznka-saam-psykososiaallaz-tuarj-juaggas-jaarjast-aaveempraaznek-sajoossast-16-6-2022/?lang=nuo</origFileName><parallel_text xml:lang="fin" location="tervetuloa_saamelaisen_psykososiaalisen_yksikon_avajaisiin_16_6_2022_.html"/><parallel_text xml:lang="sme" location="buresboahtin_rahpandoaluide_sami_psykososialalas_doarjaga_ovttadat_ordne_rahpandilalasvuoda_sajosis_16_6_2022_.html"/><parallel_text xml:lang="smn" location="tiervapuattim_lekkamtilalasvuotan_saami_psykososiaallas_torjuu_ohtadah_uarnee_lekkamtilalasvuoda_sajosist_16_6_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tiõrv pueʹttem ääʹveemprääʹznka! Sääʹm psykososiaalʼlaž tuärj juâǥǥas jääʹrjast ääʹveemprääʹzneǩ Sajoossâst 16.6.2022</p>
<p>Sääʹm psykososiaalʼlaž tuärj juâǥǥas jääʹrjast ääʹveemprääʹzneǩ Sääʹmkulttuurkõõskõs Sajoossâst Aanrest neljdpeeiʹv ǩieʹssmannu 16. peeiʹv 2022 čiâss 16-20. Prääʹzneǩprograammâst lij tiõrvʼvuõttsaaǥǥ, mainstumuužž juâkksest de musikkčuäjtõõzz. Prääʹznǩest taʹrjjed kååʹf. Prääʹzneǩ striiʹmjet, liŋkk puätt some-seeidaid.</p>
<p>Sääʹm psykososiaalʹlaž tuärj juâǥǥas lij vuâđđuum tuärjjeed säʹmmlai da Lääʹddjânnam valdia kõskksaz tuõttvuõtt- da suåvâdvuõttkomissiotuâj. Juâǥǥas taʹrjjad määustemes sääʹmkulttuur meâldlaž da sääʹmǩiõllsâž psykososiaalʹlaž tuärj kääzzkõõzzid, kook lie hieʹlǩeld vuäǯǯamnalla – vuäʹppõõzz, tuärj da kriistuâj jiijjâs jieʹnnǩiõlin. Juâǥǥas taʹrjjad vieʹǩǩ pukid Lääʹddjânnmest jälsteei säʹmmlaid, ij taarbâž vuässõõttâd tuõttvuõtt-da suåvâdvuõttkomissio kuullmõõžžid.</p>
<p>Väʹlddkååddlaž kääzzkõsteʹlfoon nââmar lij 040 663 8882 (arggân č 8-16), da tõzz vuäiʹtte soiʹttjed puk Lääʹddjânnmest jälsteei säʹmmla.</p>
<p>Seuʹrre juâkkaz tuejjumuužž Facebookist ( saamelaisten psykososiaalisen tuen yksikkö ) da Instagramist ( saamelainen_psykosos_tuki ).</p>
</body></document>
