<document xml:lang="sms" id="no_id"><header><title>Tiõrv pueʹttmest konferenssa Tâʹvvjânnmi alggmeerai äʹrbbvuõđlaž teâđ suojâst da aaunâsteʹmes jällmõõžžâst 11.11.2021 - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2021</year><wordcount>188</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/10/05/tiorv-puettmest-konferenssa-tavvjannmi-alggmeerai-arbbvuodlaz-tead-suojast-da-aaunastemes-jallmoozzast-11-11-2021/?lang=nuo</origFileName><parallel_text xml:lang="eng" location="welcome_to_the_conference_on_protection_of_nordic_indigenous_traditional_knowledge_and_intellectual_property_on_11_november_2021.html"/><parallel_text xml:lang="fin" location="tervetuloa_konferenssiin_pohjoismaiden_alkuperaiskansojen_perinteisen_tiedon_suojasta_ja_aineettomasta_omaisuudesta_11_11_2021.html"/><parallel_text xml:lang="sme" location="bures_boahtin_konferensii_davviriikkaid_eamialbmogiid_arbevirolas_diedu_suojis_ja_avnnahis_opmodagas_11_11_2021.html"/><parallel_text xml:lang="smn" location="tiervapuattim_konferensan_tave-enamij_algaaalmugij_arbitiadu_syejeest_ja_immateriaallii_omaduvast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tiõrv pueʹttmest konferenssa Tâʹvvjânnmi alggmeerai äʹrbbvuõđlaž teâđ suojâst da aaunâsteʹmes jällmõõžžâst 11.11.2021</p>
<p>Kåčč</p>
<p>Konfereeʹns Tâʹvvjânnmi alggmeerai, leʹbe säʹmmlai da Ruânnjânnam inuiitti äʹrbbvuõđlaž teâđ suõjâst da aaunâsteʹmes jällmõõžžâst (IP) jäʹrjstet vueʹssen Lääʹddjânnam Tâʹvvjânnmi ministersuåvtõõzz saaǥǥjååʹđteeivuõđ. Äʹrbbvuõđlaž teâđ suõjj âânn seʹst äʹrbbvuõđlaž kulttuurõõlmtõõzzid mâʹte ouddmiârkkân ǩiõtt-tuâjaid, njäälmlaž ääʹrb, nõõmid da symboolid še. Täävtõssân lij ǩiõttʼtõõllâd konfereeʹnsest täid kõõččmõõžžid alggmeerai vueiʹnnemkuuʹlmest da nââneed vooudlaž raajid râstldeei õhttsažtuâj da lââʹzzted silttummuž Tâʹvvjânnmin nuʹtt vuäʹnkõs ko kuʹǩes äiʹǧǧkõõskâst. Õhttsažtuâjj čiŋlmââvv jeäʹrben tõõzz, mäʹhtt ânnʼjõž aaunâsteʹmes vuõiggâdvuõđ suõjjee äʹrbbvuõđlaž teâđ da mäʹhtt vaaʹnid õõlǥči ǩiõttʼtõõllâd. Vooudlaž tååimaivuiʹm põõrǥât vaikkted positiivlânji meeraikõskksaž saǥstõõllmõõžžid Maaiʹlm jiõgglaž jällmõõžž organisaatiost WIPO:st.</p>
<p><em type="italic">Äiʹǧǧ: </em>11.11.2021 čiâss 09.30-17.30 (tarkistettava) </p>
<p><em type="italic">Päiʹǩǩ: </em>SAJOS, Aanar, Sääʹmjânnam, Tâʹvv-Lääʹddjânnam (da ougglõsõhttvuõđivuiʹm) </p>
<p><em type="italic">Jäʹrjsteei: </em>Mättʼtõs- da kulttuurministeria, Sääʹmteʹǧǧ, Lääʹddjânnam raajjivuõiggâdvuõđlaž õhttõs rõ, Tuâjj- da jieʹllemvueʹǩǩministeria, Pateʹntt- da rekisterhalltõs da Tâʹvvjânnmi ministersuåvtõs </p>
<p>Konfereeʹns ǩiõl lie tâʹvvsääʹmǩiõll da eŋgglõsǩiõll da lââʹssen taʹrjjeep simultaantuʹlǩǩummuž lääʹddǩiõlle da skandinaavǩiõʹlle. Lââʹssteâđ Dialoogportaalâst . <em type="italic">[Hoʹhsse! </em>Koronarääʹjtõõzzi diõtt konfereeʹns jäʹrjstet hybriidhääʹmest. Konfereʹnsspääiʹǩest jääʹǩǩtet viõǥǥâst åårrai siâzztõõzzid hygieniast da staankõõskin.] </p>
<p><em type="italic">Vuässõõttji mieʹrr lij raajtum. Raukkâp iʹlmmtõõttâd seärad 21.10 mõõneeʹst: ( </em><em type="italic">https://link.webropolsurveys.com/S/C281152C791FAA91 </em><em type="italic">) Tiõrv pueʹttmest! </em></p>
<p><em type="italic">Snimldõk: Outi Pieski, Cuolmmadit. EMMA 12.9.2018 – 6.1.2019. Snimldõk: Ari Karttunen / EMMA </em></p>
</body></document>
