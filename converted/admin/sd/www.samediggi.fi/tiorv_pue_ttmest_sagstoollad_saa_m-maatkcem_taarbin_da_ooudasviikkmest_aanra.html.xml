<document xml:lang="sms" id="no_id"><header><title>Tiõrv pueʹttmest saǥstõõllâd sääʹm-maatkčem taarbin da ooudâsviikkmest Aanra - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2019</year><wordcount>165</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/15/tiorv-puettmest-sagstoollad-saam-maatkcem-taarbin-da-ooudasviikkmest-aanra/?lang=nuo</origFileName><parallel_text xml:lang="fin" location="tervetuloa_keskustelemaan_saamelaismatkailun_tarpeista_ja_kehittamisesta_inariin.html"/><parallel_text xml:lang="sme" location="bures_boahtin_sagastallat_sameturismma_darbbuin_ja_ovddideamis_anarii.html"/><parallel_text xml:lang="smn" location="tiervapuattim_savastallad_samimadhasem_taarbuin_ja_oovdedmist_anaran.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tiõrv pueʹttmest saǥstõõllâd sääʹm-maatkčem taarbin da ooudâsviikkmest Aanra</p>
<p><em type="italic">Vueʹssen Lappi maatkčemstrategia raajjma õhttneei vuʹvddkõrvvjid Lappi lett reäšš Sääʹmteeʹǧǧin 8.5.2019 poodd, koozz kåččap saǥstõõllâd sääʹm-maatkčem da säʹmmlai dommvoudda maatkčummuž taarbin ja vuäinnmõõžžin. Tän tuâjjpääʹj täävtõssân lij kaunnâd sääʹm-maatkčummša da säʹmmlai dommvoudda maatkčummša õhttneei jurddjid da vueiʹnnemkuuʹlmid ǩeeʹrjtemnalla Lappi maatkčemstrategiaaʹje. </em></p>
<p>Lappi maatkčemstrategia čuäʹjat kõskksaž teäddpaaiʹǩid maatkčem ooudâsviikkmest da tõn, koon årra õlmmsaž tuärjjõõzz mâʹnne. Maatkčemstrategia liʹnnjai še tuåimid, kooivuiʹm ođđ maatkčem šorrnummuž vueiʹttemvuõđid vueiʹtet tääʹvted viõkkšânji, leša ǩeâllʼjeei ouddnummuž vuâđđjurddjid ciʹsttjeeʹl. Sääʹm-maatkčem ooudâsviikkmõš õhttsažtuâjast da vasttõsvuõđlânji lij vääžnai pukid vueʹssbieʹlid.</p>
<p>Poodd riâššât 8.5.2019, č 13.00 – 16.00 Kultahovist, Aanrest. Iʹlmmtõõđ poʹdde tän liiŋk pääiʹǩ 30.4.2019 mõõneeʹst: https://fi.surveymonkey.com/r/Inari</p>
<p><em type="italic">Kulttuurlânji </em><em type="italic">vasttõsvuõđlaž </em><em type="italic">sääʹm-maatkčem – </em>haʹŋǩǩõs lij vuäǯǯam mättʼtõs- da kulttuurministeriast juâtkkteäggtõõzz 60 000 €. Tän teäggtõõzz vuäkka haʹŋǩǩõs juätkk tuåimmjummšes vuõss-sâjjsaž mieʹrren liâvted veiddsânji teâđ Sääʹmteeʹǧǧ såbbrest čõhččmannust 2018 primmum <em type="italic">Vasttõsvuõđlaž da eettlânji ǩeâllʼjeei sääʹm-maatkčem tuåimmjemvuâđđjurddi </em>– vuäʹpstõõzzâst. </p>
<p><em type="italic">Lââʹssteâđ </em></p>
<p>Kirsi Suomi Plaaneei, Kulttuurlânji vasttõsvuõđlaž sääʹm-maatkčem 010 839 3118 kirsi.suomi(at)samediggi.fi</p>
<p>Kristian Sievers Projeʹkttjååʹđteei + 359408284095 kristian.sievers@lapinliitto.fi http://www.lappi.fi/lapinliitto/lapin-arktinen-matkailuekosysteemi http://www.lappi.fi/matkailu</p>
<p><em type="italic">Kuva: Anja Vest </em></p>
</body></document>
