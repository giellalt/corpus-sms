<document xml:lang="sms" id="no_id"><header><title>Tiuddeei ooccmõš vuõiggâdvuõttministeria sääʹm ǩiõll-lääʹjj 31 § nuäjja mahssum veäʹǩǩtõõzzid - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>190</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/21/tiuddeei-ooccmos-vuoiggadvuottministeria-saam-kioll-laajj-31-nuajja-mahssum-veakktoozzid/?lang=nuo</origFileName><parallel_text xml:lang="fin" location="oikeusministerion_saamen_kielilain_31_ss_nojalla_maksettaviin_avustuksiin_taydentava_haku.html"/><parallel_text xml:lang="sme" location="vuoigatvuodaministeriija_sami_giellalaga_31_ss:a_vuodul_maksojuvvon_doarjagiidda_odda_ohcanaigi.html"/><parallel_text xml:lang="smn" location="riehtiministerio_saami_kielalaava_31_ss_vuaduld_maksimnaal_torjui_tievasmittee_uuccam.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tiuddeei ooccmõš vuõiggâdvuõttministeria sääʹm ǩiõll-lääʹjj 31 § nuäjja mahssum veäʹǩǩtõõzzid</p>
<p>Vuõiggâdvuõttministeria lij iʹlmmtam ooccâmnalla sääʹm ǩiõll-lääʹjj (1086/2003) 31 §:st jurddum veäʹǩǩtõõzzid. Veäʹǩǩtõõzzi vääras lie tän eeʹjj ââʹnnemnalla õhttsiʹžže 120 000 euʹrred. Vuõiggâdvuõttministeria lij miõttâm 16.3.2018 puuttâm ooccâmääiʹjest veäʹǩǩtõõzzid 70 000 eeuʹr ooudâst. Tän tiuddeei ooccmõõžžâst vueiʹtet miõttâd veäʹǩǩtõõzzid 50 000 eeuʹr õõudâst.</p>
<p>Veäʹǩǩtõõzz vueiʹtet miõttâd säʹmmlai dommvuuʹd kooʹddid, sieʹbrkooʹddid da paalǥâskooʹddid di lääʹjj 18 §:st jurddum privat ooccjid peäggtum lääʹjj suåvldem diõtt šõddi jeeʹrab lââʹssmääusai käʹttma. Ååʹn ooccâmnalla åårrai veäʹǩǩtõõzz lie jurddum mâŋŋa 1.1.2018 šõddi lââʹsskuulid. Sääʹmteeʹǧǧ ǩiõllstaanpiisar Anne Kirste Aikio auʹǯǯai ooccâd veäʹǩǩtõõzz.</p>
<p>– Ååʹn tän tiuddeei ooccâmääiʹjest auʹǯǯjam jeäʹrben tõid kooʹddid, sieʹbrkooʹddid, paalǥâskooʹddid da jeärrsid, kook jie leäkku veäʹǩǩtõõzz veâl ooccâm tän eeǥǥas.</p>
<p>Veäʹǩǩtõõzzin vuäitt käʹtted sääʹm ǩiõll-lääʹjj suåvldummšest šõddi kuulid.</p>
<p>– Veäʹǩǩtõõzzin vuäitt ouddmiârkkân mäʹhssed iʹlmmtõõzzin, lomaakkin leʹbe jeeʹres teâđtummšest šõddi jåårǥlâʹttemkuulid. Veäʹǩǩtõõzz lie miõttum še jieʹrbi mieʹldd tuʹlǩǩeemkuulid leʹbe kååʹdd tuâjjlažkååʹdd sääʹmǩiõl škooultõõttmest šõddi sâjjsažkuulid.</p>
<p>Luõvâld ǩeeʹrjtum ooccmõõžžid âlgg tuåimted vuõiggâdvuõttministeriaaʹje <em type="italic">31.8.2018 čiâss 16:15 </em>liâđǥlanji addrõʹsse oikeusministerio@om.fi. Ooccmõõžžid vuäitt tuåimted še pååʹštaddrõʹsse Oikeusministeriö, Demokratia-, kieli- ja perusoikeusasioiden yksikkö, PL 25, 00023 Valtioneuvosto. </p>
<p><em type="italic">Lââʹssteâđ vuõiggâdvuõttministeria veäʹǩǩtõõz pirr </em></p>
<p><em type="italic">Lââʹssteâđaid ouʹdde: </em></p>
<p>Ǩiõllstaanpiisar Anne Kirste Aikio, 010 839 3124, anne-kirste.aikio(at)samediggi.fi</p>
</body></document>
