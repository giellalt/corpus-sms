<document xml:lang="sms" id="no_id"><header><title>Uʹcc ǩeerja -räidd iʹlmstõõvi aanrõš- da tâʹvvsääʹmǩiõʹlle - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>185</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/20/ucc-keerja-raidd-ilmstoovi-aanros-da-tavvsaamkiolle/?lang=nuo</origFileName><parallel_text xml:lang="fin" location="pikku_kirjat_-sarja_ilmestyi_inarin-_ja_pohjoissaameksi.html"/><parallel_text xml:lang="sme" location="unna_girjjazat_-raidu_lea_almmustahtton_davvi-_ja_anarassamegillii.html"/><parallel_text xml:lang="smn" location="ucca_kirjaah_-raidu_almostui_anaras-_ja_tavesamikiellan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Uʹcc ǩeerja -räidd iʹlmstõõvi aanrõš- da tâʹvvsääʹmǩiõʹlle</p>
<p><em type="italic">Uʹcc ǩeerja </em>-nuõrttsääʹmǩiõllsaž digiǩiiʹrji räidd lij iʹlmstõõvvâm aanrõš- da tâʹvvsääʹmǩiõʹlle. Ǩeeʹrj vuäʹpste sääʹmǩiõl takai saaʹnid, mâʹte jååʹttemveeʹrbid da eeuʹnid, di pihttsi da porrmõõžži nõõmtõõzzid. Seämmast ǩeeʹrj veʹǩǩe õõudâs ǩiõllmättaaʹšši da lookkmõõžž mättjummuž. Ǩiiʹrjin lie kueʹhtt versio, tävvtum da tävvteǩani, di juõʹǩǩ temma õhttneei haʹrjjtõsǩeʹrjj. </p>
<p><em type="italic">Uʹcc ǩeerja </em>-digiǩiiʹrji räidd šõõddi Čeʹvetjääuʹr škooul sääʹmǩiõl uʹčteeʹl Maria Porsanger eʹtǩǩõõzzâst. </p>
<p>Ǩiiʹrji ǩiõttǩeeʹrjtõõzz da pirstõõzzid lij tuejjääm Esther Berelowitsch, kååʹtt lij Sääʹmteeʹǧǧest reâuǥast mättmateriaal projeʹktt-tuejjlõʹžžen. Laura Ylinampa lij jåårǥlâttam ǩiiʹrjid aanrõšǩiõʹlle, da Arla Magga tâʹvvsääʹmǩiõʹlle.</p>
<p><em type="italic">Uʹcc ǩeerja </em>-tuejj-jouʹǩǩe koʹlle Maria Porsanger, Raija Lehtola, Tiina Sanila-Aikio, Anna-Katariina Feodoroff di Petra Kuuva. Digiǩiiʹrji teeknlaž tuejast lie vaʹsttääm Unni Länsman da Esther Berelowitsch. </p>
<p>Rääid võl tiuddeet pueʹtti eeʹjj.</p>
<p type="title">Pukid ääv liiŋk aanrõšǩiõllsaž ǩiiʹrjid:</p>
<list><p type="listitem">Puájui já Jievjâm: <em type="italic">lookkâmǩeʹrjj </em>, <em type="italic">lookkâmǩeʹrjj tävvtum </em>, <em type="italic">haʹrjjtõsǩeʹrjj </em></p>
<p type="listitem">Siemâ: <em type="italic">lookkâmǩeʹrjj </em>, <em type="italic">lookkâmǩeʹrjj tävvtum, </em><em type="italic">haʹrjjtõsǩeʹrjj </em></p>
<p type="listitem">Eljas: <em type="italic">lookkâmǩeʹrjj </em>, <em type="italic">lookkâmǩeʹrjj tävvtum </em>, <em type="italic">haʹrjjtõsǩeʹrjj </em></p>
</list><p type="title">Pukid ääv liiŋk tâʹvvsääʹmǩiõllsaž ǩiiʹrjid:</p>
<list><p type="listitem">Sieđga ja Luhppu: <em type="italic">lookkâmǩeʹrjj </em>, <em type="italic">lookkâmǩeʹrjj tävvtum </em>, <em type="italic">haʹrjjtõsǩeʹrjj </em></p>
<p type="listitem">Siepman: <em type="italic">lookkâmǩeʹrjj </em>, <em type="italic">lookkâmǩeʹrjj tävvtum </em>, <em type="italic">haʹrjjtõsǩeʹrjj </em></p>
<p type="listitem">Elias: <em type="italic">lookkâmǩeʹrjj </em>, <em type="italic">lookkâmǩeʹrjj tävvtum </em>, <em type="italic">haʹrjjtõsǩeʹrjj </em></p>
</list><p>Ǩiiʹrjid čõõđti <em type="italic">Škooultõs- da mättmateriaalkoontâr </em>. </p>
<p type="title">Lââʹssteâđ:</p>
<p>Esther Berelowitsch Sääʹmǩiõllsaž mättmateriaali projeʹktt-tuejjlaž esther.berelowitsch@samediggi.fi</p>
</body></document>
