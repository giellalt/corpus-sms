<document xml:lang="sms" id="no_id"><header><title>Vaal-loǥstõʹǩǩe ooʒʒõõttmõš - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2022</year><wordcount>242</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/vaal-2023/vaal-logstokke-oozzoottmos/?lang=nuo</origFileName><parallel_text xml:lang="fin" location="vaaliluetteloon_hakeutuminen.html"/><parallel_text xml:lang="sme" location="valgalogahallamii_ohcan.html"/><parallel_text xml:lang="smn" location="valjaluvattalman_ucalume.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vaal-loǥstõʹǩǩe ooʒʒõõttmõš</p>
<p>Vaal-luʹvddkåʹdd mieʹrǩǩad eeʹjj 2023 vaal-loǥstõʹǩǩe tõiʹd säʹmmlaid, ǩeäin leäi jiõnstemvuõiggâdvuõtt Sääʹmteeʹǧǧvaalin 2019. Pukin jeärrsin âlgg ooʒʒõõttâd vaal-loǥstõʹǩǩe  <em type="italic">mââimõõzzâst 31.12.2022 ouddâl čiâss 16 </em>.  </p>
<p>Vaal-loǥstõʹǩǩe vuäitt ooʒʒõõttâd sääʹmteʹǧǧlääʹjj 3 § 1 momeeʹnt 1, 2 da 3 pääiʹǩ da 21 § vuâđald:</p>
<list><p type="listitem">Leäk jiõčč leʹbe aainâs õhtt tuu puärrsin leʹbe ääʹjjin leʹbe ääkkain lij mättjam sääʹmǩiõl vuõssmõs ǩiõllân.</p>
<p type="listitem">Leäk nåkam oummu kåårmlač, ǩii lij mieʹrǩǩuum tuõddâr-, meäʹcc- leʹbe kueʹllšiiʹllilappaliʹžžen mädd-, piiđkueʹddem- leʹbe jiõggǩeeʹrjest.</p>
<p type="listitem">Õhtt tuu puärrsin lij mieʹrǩǩuum leʹbe leʹčči vuäittam leeʹd mieʹrǩǩuum jiõnstemvuõiggâdvuõđliʹžžen sääʹm parlameeʹnt leʹbe Sääʹmteeʹǧǧ vaalin.</p>
</list><p type="title">Nuõr</p>
<p>Jiõnstemvuõiggâdvuõttâkka šõddâm nuõrr âlgg še ooʒʒõõttâd vaal-loǥstõʹǩǩe tiuddeeʹl ooccâmlomaak k. Jiõnstemvuõiggâdvuõttâkksaž lij nuõrr, kååʹtt lij teâuddam 18 eeʹǩǩed mââimõõzzâst vaali mââimõs peiʹvven <em type="italic">2.10.2023 </em>. Maaccât vuâlla ǩeeʹrjtum lomaakk nuʹtt, što tõt lij vaal-luʹvddkååʹddest <em type="italic">mââimõõzzâst 31.12.2022 ouʹddel čiâss 16 </em>. Siâzztõõllâp vuõss-sââʹjest ââʹnn​ed liâđǥlaž lomaakkid. </p>
<p type="title">Ooccâmlomaakk</p>
<p>Ooccâmlomaakk eeʹjj 2023 sääʹmteʹǧǧvaali vaal-loǥstõʹǩǩe âʹlǧǧe leeʹd vaal-luʹvddkååʹdd konttrest <em type="italic">31.12.2022 ouddâl čiâss 16. </em>Ooccâmlomaakk vuäitt tååimted liâđǥlânji, pååʹštin leʹbe tååimteeʹl ooccâmlomaakk Sääʹmteeʹǧǧ vaal-luʹvddkååʹdd konttra. <em type="italic">Siâzztõõllâp vuõss-sââʹjest ââʹnn​ed liâđǥlaž lomaakkid. </em></p>
<list><p type="listitem">Raukkmõš mieʹrǩǩummšest eeʹjj 2023 sääʹmteeʹǧǧ vaal- loǥstõʹǩǩe <em type="italic">LIÂĐǤLAŽ LOMAKK </em></p>
<p type="listitem">Raukkmõš mieʹrǩǩummšest eeʹjj 2023 sääʹmteeʹǧǧ vaal- loǥstõʹǩǩe <em type="italic">LOMAKK PRIʹNTTJEMNALLA </em></p>
</list><p type="title">Liâđǥlaž ooccâmlomakk</p>
<p>Kaaunak liâđǥlaž lomaakk <em type="italic">Sääʹmteeʹǧǧ neʹttseeidain </em>. Liâđǥlaž lomaakk käunnʼje <em type="italic">nuõrttsääʹm </em>, <em type="italic">aanarsääʹm </em>, <em type="italic">tâʹvvsääʹm </em>da <em type="italic">lääʹdd </em>ǩiõlin. </p>
<p type="title">Ooccâmlomaakk tååimtummuš pååʹštin</p>
<p>Priʹntte ooccâmlomaakk <em type="italic">Sääʹmteeʹǧǧ neʹttseeidain </em>leʹbe raauk tõn vaal-luʹvddkååʹdd konttrest. Vuõlttâd vuâllaǩeeʹrjtum ooccâmlomaakk meâlddõõzzineez pååʹšt pääiʹǩ addrõʹsse: </p>
<p><em type="italic">Sääʹmteeʹǧǧ vaal-luʹvddkåʹdd </em>Sääʹmkulttuurkõõskõs Sajos Menesjärventie 2A 99870 AANAR </p>
<p><em type="italic">Lââʹssteâđaid ooʒʒõõttmõʹšše õhttneeʹl vuäitt teâđstõõllâd suõjjuum neʹttpååʹšt pääiʹǩ. </em></p>
<p>Suõjjuum neʹttpååʹšt: https://secmail.com/send/m7jcWH7B , vuâsttavaʹlddi: vaalit@samediggi.fi</p>
</body></document>
