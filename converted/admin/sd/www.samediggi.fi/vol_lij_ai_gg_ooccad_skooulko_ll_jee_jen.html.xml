<document xml:lang="sms" id="no_id"><header><title>Võl lij äiʹǧǧ ooccâd škooulkõʹllʼjeeʹjen - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2018</year><wordcount>175</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/26/vol-lij-aigg-ooccad-skooulkolljeejen/?lang=nuo</origFileName><parallel_text xml:lang="fin" location="viela_on_aikaa_hakea_kouluvierailijaksi.html"/><parallel_text xml:lang="sme" location="vel_lea_aigi_ohcat_skuvlagalledeaddjin.html"/><parallel_text xml:lang="smn" location="vala_lii_asto_uuccad_skovlakyessin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Võl lij äiʹǧǧ ooccâd škooulkõʹllʼjeeʹjen</p>
<p>Sääʹmteeʹǧǧ nuõrisuåvtõõzz da Nuorten Akatemia <em type="italic">(Nuõri Akatemia) </em>Dihtosis-haʹŋǩǩõõzzâst taʹrjjeet pââibužškoouʹlid sääʹmteemlaž škooulkõʹllʼjummšid. Ooccâp ååʹn älššas pâʹjjel 18-âkksaid sääʹmnuõrid pirr Lääʹddjânnam škooulkõʹllʼjeeʹjen ǩiiđ 2019 čõõđteei kõʹllʼjummšid. Ooccâmäiʹǧǧ lij jååʹttmen võl tän neäʹttel. </p>
<p>Kõʹllʼjeeʹji tuâjjan lij jiõččânji ââʹnned kõʹllʼjummuž sääʹmkulttuur pirr pââibužškooulin. Čiâss juâkkââtt teâttvuässõʹsse di tuåimlaž tuejjõõzzi tuejjummša õõutsââʹjest nuõrivuiʹm. Kõʹllʼjummši mieʹrren lij liâvvted teâđ säʹmmlai da sääʹmkulttuur pirr väʹlddnarood nuõrid. Materiaal lie valmmšen, di kõʹllʼjeei tuâjjan lij pâi škooulin kõʹllʼjummuš. Kõʹllʼjeeʹjid riâššât škoouʹlʼjummuž Heʹlssnest 14.1.2018, koʹst siʹjjid harjjnââʹttet. Škoouʹlʼjummša vuässõõttmõš lij oudldõs kõʹllʼjeeʹjen tuåimmjummša.</p>
<p>Škooulkõʹllʼjummšid čõõđtet škooulpeeiʹvi poodd ääiʹjest 1.2.-31.5.2018. Kõʹllʼjeeʹjin ij taarbâž čõnnõõttâd mieʹldd obb ǩiiđâs, peʹce škooulkõʹllʼjummši mieʹrr lij ǩidd tiʹllʼjummšin di kõʹllʼjeeʹji jiijjâz äiʹǧǧtaaulin. Vuäitak âʹte tuejjeed kõʹllʼjummšid jeeʹres tuâjai leʹbe mättjummšad paaldâst. Juõʹǩǩ kõʹllʼjummšest määuʹset 54 € šorrsaž paʹlǩǩõõzz di mäʹtǩǩ-kuulid kõʹllʼjempäikka.</p>
<p>Ooccâp kõʹllʼjeeʹjid jm. vueiʹvvgååradvoudda, Jyväskylä-gåårda, Tampere-gåårda, Oulu-gåårda da Ruäʹvnjaʹrǧǧe. Sääʹmnuõr jeeʹres päiʹǩǩ-kooʹddin še, ǩeäiʹd miõl tät ǩeäss, vueiʹtte ooccâd mieʹldd.</p>
<p>Tuåimat frijjååʹblkallaš ooccmõššâd 30.11.2018 č. 16.00 mõõneeʹst addrõʹsse: minna.lehtola(at)samediggi.fi</p>
<p><em type="italic">Lââʹssteâđ: </em></p>
<p>Minna Lehtola Projeʹktt-tuâjjlaž teʹl.: 010 839 3132 | +358 40 650 3620 minna.lehtola(a)samediggi.fi</p>
<p>https://www.samediggi.fi/dihtosis-hanke/</p>
</body></document>
