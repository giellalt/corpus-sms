<document xml:lang="sms" id="no_id"><header><title>WHO priimi õõlmâsceälkkmõõžž alggmeerai tiõrvâsvuõđâst – Sääʹmteʹǧǧ vuässõõđi õõlmâsceälkkmõõžž valmštõõllmõʹšše - Samediggi</title><genre code="admin"/><author><unknown/></author><translator><unknown/></translator><translated_from xml:lang="fin"/><year>2023</year><wordcount>188</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/30/who-priimi-oolmascealkkmoozz-alggmeerai-tiorvasvuodast-saamtegg-vuassoodi-oolmascealkkmoozz-valmstoollmosse/?lang=nuo</origFileName><parallel_text xml:lang="eng" location="the_who_has_approved_a_resolution_on_the_health_of_indigenous_peoples_-_the_sami_parliament_participated_in_the_preparation_of_the_resolution.html"/><parallel_text xml:lang="fin" location="who_hyvaksyi_julkilausuman_alkuperaiskansojen_terveydesta_-_saamelaiskarajat_osallistui_julkilausuman_valmisteluun.html"/><parallel_text xml:lang="sme" location="who_dohkkehii_loahppaarvalusa_eamialbmogiid_dearvvasvuodas_-_samediggi_oassalasttii_loahppaarvalusa_valmmastallamii.html"/><parallel_text xml:lang="smn" location="who_tuhhiittij_julgastas_algaaalmugij_tiervasvuodast_-_samitigge_uasalistij_julgastas_valmastalman.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">WHO priimi õõlmâsceälkkmõõžž alggmeerai tiõrvâsvuõđâst – Sääʹmteʹǧǧ vuässõõđi õõlmâsceälkkmõõžž valmštõõllmõʹšše</p>
<p><em type="italic">Maaiʹlm tiõrvâsvuõttorganisaatio WHO priimi õõlmâsceälkkmõõžž alggmeerai tiõrvâsvuõđâst 76. takaisåbbrest Genevest 30.5.2023. Õõlmâsceälkkmõš lij WHO:st vuõssmõs õõlmâsceälkkmõš, kååʹtt lij primmum alggmeerai beäʹlnn. Sääʹmteʹǧǧ vuässõõđi õõlmâsceälkkmõõžž valmštõõllmõʹšše. </em></p>
<p>Primmum õõlmâsceälkkmõõžž vuâđald valmštõõlât Globaal tåimmamplaan (a Global Plan of Action) 79. WHO tiuddsåbbra.</p>
<p>– Tiõrvâsvuõđ ouddnummuž kõskksââʹjest âlgg leeʹd alggmeerai vuässadvuõtt tuʹmmstõktuâjast. Ååʹn alttuum tuâjj maaiʹlm tiõrvâsvuõttorganisaatiost õudd ođđ vueiʹtlvažvuõđ ǩiʹddjed vuâmmšõõzz ÕM alggmeerčõõđtõõzz tiuʹdde piijjmõʹšše sosiaal- da tiõrvâsvuõttkääzzkõõzzin, särnn Sääʹmteeʹǧǧ saaǥǥjååʹđteeʹjj Tuomas Aslak Juuso.</p>
<p>Sääʹmteeʹǧǧ sosiaal- da tiõrvâsvuõttpiisar vuässââtt WHO takaisåbbra Genevest 21.-30.5.2023. – Lij miârkteei, što Sääʹmteeʹǧǧest lij vuõssmõs vuâra vueiʹtlvažvuõtt vuässõõttâd WHO takaisåbbra vueʹssen Lääʹdd delegaatio, särnn Sääʹmteeʹǧǧ sosiaal- da tiõrvâsvuõttpiisar Anne Länsman-Magga.</p>
<p type="title">Lääʹddjânnam meersaž saakkvuârr tuärjjii õõlmâsceälkkmõõžž priimmʼmõõžž</p>
<p>Lääʹddjânnam kaaggi saakkvuârstes õuʹdde jiijjâsǩiõllsai da kulttuurmeâldlaž kääzzkõõzzi di jeäʹrben miõlltiõrvâsvuõttkääzzkõõzzi miârktõzz. Äimmõsmuuttâs puätt še vaaikted säʹmmlaid määŋgain jeeʹres naaʹlin.</p>
<p>Lääʹddjânnam še teäʹddii saakkvuârstes, što alggmeer âʹlǧǧe vuässâʹtted tuʹmmstõktuõjju da saǥstõõllmõʹšše. Lääʹdd saakkvuâr mieʹldd še teâđpuuʹtʼtõs õõlǥči tuejjeed õõutsââʹjest alggmeeraivuiʹm.</p>
<list><p type="listitem">Õõlmâsceälkkmõš alggmeerai tiõrvâsvuõđâst (eʹtǩǩõs)</p>
</list><p type="title">Lââʹssteâđ:</p>
<p>Tuomas Aslak juuso Saaǥǥjååʹđteeʹjj 040 687 3394 tuomas.juuso@samediggi.fi</p>
<p>Anne Länsman-Magga Sosiaal- da tiõrvâsvuõttpiisar 040 182 9998 anne.lansman-magga@samediggi.fi</p>
<p>Inka-Saara Arttijeff Meeraikõskksaž aaʹššipiisar 050 574 7629 inka.saara.arttijeff@samediggi.fi</p>
</body></document>
