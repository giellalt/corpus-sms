<document xml:lang="sms" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>2904</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>ÕHTTÕÕVVÂM MEERKOOʹDDI ČÕÕĐTÕS ALGGMEERAI VUÕIGGÂDVUÕĐIN</p>
    <p>Takai sååbbar, kååʹtt      </p>
    <p>tuåimmai  Õhttõõvvâm  Meerkooʹddi  vuâđđǩeeʹrj  täävtõõzzi  da  vuâđđjurddji  mieʹldd  di  nuäjjââtt tõõzz, </p>
    <p>što riikk tiuddee vuõiggmiõlâst vuâđđǩeeʹrj mieʹldd kuulli õõlǥtõõzzeez,</p>
    <p>ååskat    nuʹtt,  što  alggmeer  liâ  õõutverddsa  puki jeeʹres  meeraivuiʹm,  seämmast  ko  tõt  toobdast  puki </p>
    <p>meerai  vuõiggâdvuõđ  leeʹd  jeeʹresnallšem,  ââʹnned  jiijjâz  jeeʹresnallšmen  da  šõddâd  slävvõttum</p>
    <p xml:lang="nob">nåkkmen,</p>
    <p>ååskat še tõn, što puk meer vaikkte peäʹlstes ooumažkååʹdd õhttsaž preddan tuejjeeʹji sivilisaatiai da </p>
    <p>kulttuuri määŋgvuõʹtte da reeʹǧǧesvuõʹtte,</p>
    <p>ååskat lââʹssen, što puk  määtt, tuåimmjemvuâđđjurddi da vueʹjj, kook vuâđđâʹtte jorddmõʹšše måttmi </p>
    <p>meerai  leʹbe  persooni  pueʹrabvuõđâst  täi  meersaž alggvuâđ  leʹbe  nääʹllʼlaž,  ååskvaž,    etnlaž  leʹbe</p>
    <p>kulttuursaž  jeäʹrdõõzzi  vuâđain  leʹbe  peälšte tän  jorddmõõžž,  liâ  rasistla, tiõđlânji  puästtad,</p>
    <p>vuõiggâdvuõđlânji pââʹstteʹm, moraal mieʹldd suudâmnallšem  da sosiaalânji</p>
    <p>pannvuõiggvuõđmieʹlddla,</p>
    <p>nâânad  tõn,  što  alggmeer  õõlǥče  vueiʹtted  ââʹnned  vuõiggâdvuõđeez  nuʹtt,  što  leʹčče  juõʹǩǩnallšem </p>
    <p>čårstumuužžâst frijjen,</p>
    <p>lij peʹcclõõttâm tõʹst, što alggmeer liâ ǩiõrddâm histoorlaž puästtadvuõđin jeäʹrbi mieʹldd tõn diõtt, što </p>
    <p>tõi vuuʹdid lij aalǥtum serddaazztumuužž da tõi jânnmid, vuuʹdid da luâđreeʹǧǧesvuõđid lij äʹnstum da</p>
    <p>tõid  lij  tõnnalla  cõggum  ââʹnned  jeäʹrben  vuõiggâdvuõđ  ouddned   jiijjâz taarbi  da  ouddõõzzi</p>
    <p>mieʹlddlânji,</p>
    <p>toobdast ǩirrlaž taarb slävvõõttâd da ooudâsviikkâd alggmeeraid luâđlânji kuulli vuõiggâdvuõđid, kook </p>
    <p>vuâđđâʹtte  tõi  politiikklaž,  ekonomiilaž  da  sosiaalaž  raajõõzzid  di  kulttuurid,  jiõglvaž  äʹrbbvuõđid,</p>
    <p>histoorid  da  filosofiiaid,  da  jeäʹrben  alggmeerai  vuõiggâdvuõđid  jânnmeez,  vuuʹdeez,  da</p>
    <p>luâđreeʹǧǧesvuõđeez,</p>
    <p>toobdast  lââʹssen  ǩirrlaž  taarb  slävvõõttâd  da  ooudâsviikkâd  alggmeerai  vuõiggâdvuõđid,  kook  liâ </p>
    <p>raʹvvjum riikkivuiʹm tuejjuum suåppmõõžživuiʹm da jeeʹres ouddneei riâššmõõžživuiʹm,</p>
    <p>fiʹttjââtt  miõđeld  tõõzz,  što  alggmeer jäʹrjstâʹtte  pueʹreed  politiikklaž, ekonomiilaž,  sosiaalaž  da </p>
    <p>čuõvtemvuõđlaž åårrmõõžžeez di looppted juõʹǩǩnallšem čårstumuuzz da suäʹrddmõõžž tåʹben, koʹst</p>
    <p>tõk očndâʹtte,   </p>
    <p>1 vaikkteei ooudâsviikkmõõžž, alggmeer vuäiʹtte ââʹnned da raaveed pueʹrben instituutteez,  kulttuureez</p>
    <p>da äʹrbbvuõđeez di viikkâd ooudâs šõddmõõžžeez jiijjâz ǩiõččlõõttmõõžžeez da taarbeez mieʹldd,</p>
    <p>toobdast tõn, što alggmeerai teâđ, kulttuuri da  äʹrbbvuõđi vueʹjji slävvõõttmõš ooudâsveekk peäʹlstes </p>
    <p>pirrõõzz ǩeâllʼjem da õõutnallšem ooudâsviikkmõõžž da ääʹššmieʹlddlaž hååid,</p>
    <p>kägg    ouʹdde alggmeerai  jânnmi  da  vuuʹdi  demilitarisumuužž vuässõõzz  rääuʹhe,  ekonomiilaž  da </p>
    <p>sosiaalaž  ouddnumuʹšše  da ooudâsviikkmõʹšše di  õhttsažfiʹttjõʹsse  da  ǩeʹnnvõs  kõskkvuõđid  maaiʹlm</p>
    <p>meerkooʹddi da meerai kõõskâst,</p>
    <p>toobdast    jeäʹrben   alggmeeraid  kuulli  piârrji  da  õhttsažkooʹddi  vuõiggâdvuõđ  seeilted  päärna </p>
    <p>vuõiggâdvuõđi  mieʹddlaž  juõkkum  vasttõõzz  päärneez  peâmmʼmumuužžâst,  škoouʹlʼjumuužžâst  da</p>
    <p>pueʹrrjieʹllmest,</p>
    <p>ǩeäčč,  što  riikki  da  alggmeerai  kõskksaž  suåppmõõžžin  da  jeeʹres  ouddneei  riâššmõõžžin ravvuum </p>
    <p>vuõiggâdvuõđid koʹlle koin-ne pooddin meeraikõskksaž miârkktõõzz, ouddõõzz, vasttõõzz da luând,</p>
    <p>ǩeäčč še, što tõk suåppmõõžž da jeeʹres ouddneei riâššmõõžž di tõi očndõõttâm kõskkvuõtt räʹjje vuâđ </p>
    <p>sǩeâpparvuõđ raavumuʹšše alggmeerai da riikki kõõskâst,</p>
    <p>lij  leämmaž  tõn  teâđast  tõʹst,  što  Õhttõõvvâm  Meerkooʹddi  vuâđđǩeʹrjj,  ekonomiilaž  da  sosiaalaž  da </p>
    <p>čuõvtemvuõđlaž    vuõiggâdvuõđi  kuõskki  meeraikõskksaž  takaisuåppmõš  da  meerlažvuõiggâdvuõđid</p>
    <p>da  politiikklaž  vuõiggâdvuõđid  kuõskki  meeraikõskksaž  takaisuåppmõš  di  Wien  čõõđtõs  da</p>
    <p>tuåimmjemprogramm  ravvee  puki  meerai  jiõččmieʹrreemvuõiggâdvuõđ  vuâđđeem  miârkktõõzz;  tän</p>
    <p>vuõiggâdvuõđ  vuâđain  meer  mieʹrree  friijeld  politiikklaž  staattuuzzeez  da  ooudâsjuäʹtǩǩe  friijeld</p>
    <p>ekonomiilaž, sosiaalaž da čuõvtemvuõđlaž ooudâsviikkmõõžžeez,</p>
    <p>âânn  miõlâst  tõn,  što  ij  ni  mii  tän  čõõđtõõzzâst  vuäǯǯ  väʹldded  ni  koon  meerast  tõn </p>
    <p>jiõččmieʹrreemvuõiggâdvuõđ, koon tõt âânn meeraikõskksaž vuõiggâdvuõđ mieʹlddlânji,</p>
    <p>lij ååsktõõttâm tõʹst, što alggmeerai vuõiggâdvuõđi tobdstumuš täin čõõđtõõzzin ooudâsveekk riikki da </p>
    <p>alggmeerai  kõskksaž  rääuhlõs  õhttsažtuâjjkõskkvuõđid,  kook  vuâđđâʹvve  vuõiggvuõđmieʹlddlažvuõđ,</p>
    <p>meervääʹld, ooumažvuõiggâdvuõđi slävvõõttmõõžž, čårsteʹmesvuõđ da vuõiggmiõl vuâđđjurddjid,</p>
    <p>smeʹllkâtt  riikkid  jäʹǩǩted  pukid,  jeäʹrben  ooumažvuõiggâdvuõđid  kuulli  õõlǥtumuužžeez,  koid </p>
    <p>meeraikõskksaž  äʹššǩeeʹrji  mieʹldd  suåvvtet    alggmeeraid,  di  piijjâd  tõid  viõkksânji  tiuʹdde</p>
    <p>saaǥǥstõõleeʹl da tuåimmjeeʹl õhttsažtuâjast kõõččmõõžžâst åårrai meeraivuiʹm,</p>
    <p>kägg ouʹdde, što Õhttõõvvâm Meerkooʹddin lij vääžnai da juätkkjeei tuâjj, ko ooudâsviiǥǥât da suejjlet  </p>
    <p>alggmeerai vuõiggâdvuõđid,</p>
    <p>2 da  friiji  tobdstumuʹšše,  ooudâsviikkmõʹšše  da  suõʹjjumuʹšše  di  ko  ooudâsviiǥǥât Õhttõõvvâm </p>
    <p>Meerkooʹddi äššakuulli tuåimmjumuužž tän vuuʹdest,</p>
    <p>toobdast  da  stään  tõn, što  alggmeera  kuulli  persoonin  lij  vuõiggâdvuõtt  pukid meeraikõskksaž </p>
    <p>vuõiggâdvuõđâst  tobdstum  ooumažvuõiggâdvuõđid čårstumuužžtää  da  tõn,  što alggmeerain  liâ</p>
    <p>kollektiivlaž  vuõiggâdvuõđ,  kook  liâ  vääžnai  tõi  åårrmõʹšše,  pueʹrrjieʹllma  da  õõudâsviikkmõʹšše</p>
    <p xml:lang="swe">meeran,</p>
    <p>toobdast  tõn,  što  alggmeerai  staattus muttstââll  vuuʹdi  mieʹldd  da  jânnmi  mieʹldd  da  što  meersaž  da </p>
    <p>vooudlaž  jiijjâsnallšemvuõđi  di  jeeʹresnallšem  histoorlaž  da  kulttuursaž  tuâǥǥai  miârkktõõzz  õõlǥči</p>
    <p>väʹldded lokku, da</p>
    <p>čõõđat  prääzkjeld puõʹtti  Õhttõõvvâm  Meerkooʹddi  čõõđtõõzz  alggmeerai  vuõiggâdvuõđi  diõtt </p>
    <p>täävtõstääʹssen, koozz âlgg ǩiččlõõttâd kuõmmvuõđ da kõskksaž slävvmõõžž jiõggâst:</p>
    <p xml:lang="kal">1 aartikla </p>
    <p>Alggmeerain  lij  vuõiggâdvuõtt  õhttsažkåʹdden  leʹbe  persoonân  piâssâd  vuässliʹžžen tiuddmeârrsânji</p>
    <p>pukid vuõiggâdvuõđid  da vuâđđfrijjvuõđid,   kook liâ tobdstum Õhttõõvvâm Meerkooʹddi vuâđđǩeeʹrjest</p>
    <p>di  ooumažvuõiggâdvuõđi  takaimaaiʹlmlaž  čõõđtõõzzâst  da  ooumažvuõiggâdvuõđid  kuõskki  </p>
    <p>meeraikõskksaž vuõiggâdvuõđâst.</p>
    <p xml:lang="kal">2 aartikla </p>
    <p>Alggmeer da tõõzz kuulli persoon liâ friij da õõutverddsa puki jeeʹres meeraivuiʹm da persoonivuiʹm, da</p>
    <p>tõin  lij  vuõiggâdvuõtt,  ko  âʹnne  vuõiggâdvuõđeez,  leeʹd  frijjen  juõʹǩǩnallšem  čårstumuužžâst,  kååʹtt</p>
    <p>vuâđđââvv jeäʹrben alggmeer tuâǥǥže leʹbe identitetta.</p>
    <p xml:lang="kal">3 aartikla </p>
    <p>Alggmeerain lij jiõččmieʹrreemvuõiggâdvuõtt. Tän vuõiggâdvuõđ vuâđain tõk mieʹrree friijeld politiikklaž</p>
    <p>staattuuzzeez da ooudâsveʹǩǩe friijeld ekonomiilaž, sosiaalaž da čuõvtemvuõđlaž åårrmõõžžeez.</p>
    <p xml:lang="kal">4 aartikla </p>
    <p>Ko  alggmeer  âʹnne  jiõččmieʹrreemvuõiggâdvuõđeez,  tõin  lij  vuõiggâdvuõtt  autonomiia  da </p>
    <p>jiõččvaaldšemvuõʹtte  aaʹššin,  kook  koʹlle  tõi  siisklaž  da  pääiklaž  aaʹššid  di  tõi  jiõččvaaldšemtuâjai</p>
    <p>teäggtemkuånstid.</p>
    <p xml:lang="kal">5 aartikla </p>
    <p>3 ekonomiilaž,  sosiaalaž  da  čuõvtemvuõđlaž  instituutteez,  seeilteeʹl  seämmast  vuõiggâdvuõđeez</p>
    <p>vuässõõttâd  teʹl,  ko  haaʹlee,  tiuddmeârrsânji  riikk  politiikklaž  da  sosiaalaž  jieʹllma  di  ekonomii-  da</p>
    <p>čuõvtemjieʹllma.</p>
    <p xml:lang="kal">6 aartikla </p>
    <p>Juõʹǩǩ persoonâst, kååʹtt kooll alggmeera, lij vuõiggâdvuõtt meerlažvuõʹtte.</p>
    <p xml:lang="kal">7 aartikla </p>
    <p>1.  Alggmeera  kuulli  persoonin  lij  vuõiggâdvuõtt  jieʹllma  di  personnallšem  råpplaž  da jiõggsaž </p>
    <p>kuõskteʹmesvuõʹtte, frijja da staanvuõʹtte.</p>
    <p>2. Alggmeerain lij õhttsaž vuõiggâdvuõtt jieʹlled friijeld, rääuhast da staaneld pååʹđnallšem meeran, ij</p>
    <p>ǥa  siʹjjid  vuäǯǯ  tillõõvvâd  joukkhiâvtumuužž  leʹbe  jeeʹres  pâiʹlviõǥǥ,  mieʹldd  looǥǥeeʹl  päärnai </p>
    <p>seeʹrdtumuš pääkkain jooukâst nobba.</p>
    <p xml:lang="kal">8 aartikla </p>
    <p>1.  Alggmeerain da tõid kuulli persoonin lij vuõiggâdvuõtt tõõzz, što tõid jeät vuõittu päkkassimilâʹtted, </p>
    <p>jeät-ǥa tõi kulttuur vuõittu hiâvted.</p>
    <p>2. Riikk taʹrjjee viõkkšõs riâššmõõžžid, kooivuiʹm cõõggât da pueʹreet:</p>
    <p>(a) tuåimmjumuužž, koon jurddân leʹbe vaikktõssân lij tõt, što alggmeerain äʹnsted tõi kuõskteʹmesvuõđ</p>
    <p>pååđnallšem meeran leʹbe tõi kulttuursaž äärvid leʹbe etnlaž identiteett;  </p>
    <p>(b)  tuåimmjumuužž,  koon  jurddân  leʹbe  vaikktõssân  lij  alggmeerai  leʹbe  tõid  kuulli  persooni  jânnmi,</p>
    <p>vuuʹdi leʹbe luâđreeʹǧǧesvuõđi äʹnstumuš;</p>
    <p>(c)  juõʹǩǩnallšem  narood  päkkseerdid,  kooi  jurddân  leʹbe  vaikktõssân  lij  koon-ne  alggmeerai  da  tõid</p>
    <p>kuulli persooni vuõiggâdvuõđ neuʹrrumuš da hueʹnumuš;</p>
    <p>(d) juõʹǩǩnallšem päkkassimilâʹttmõõžž leʹbe päkkõhttumuužž;</p>
    <p>(e)  juõʹǩǩnallšem  propaganda,  koon  jurddân  lij  ooudâsviikkâd  alggmeeraid  da  tõid  kuulli  persoonid</p>
    <p>tillõõvvi nääʹllčårstumuužž leʹbe etnlaž čårstumuužž leʹbe auʹǯǯjed tõõzz.</p>
    <p xml:lang="kal">9 aartikla  </p>
    <p>4 meerkådda  kõõččmõõžžâst  åårrai  õhttsažkååʹdd  leʹbe  meerkååʹdd  äʹrbbvuõđi  da  vueʹjji  mieʹldd. Tän </p>
    <p>vuõiggâdvuõđ âânnmõõžžâst jiâ vuäǯǯ seuʹrrjed ni mõõnnallšem čårstumuužž.</p>
    <p xml:lang="kal">10 aartikla </p>
    <p>Alggmeeraid ij vuäǯǯ seʹrdded pääkkain jânnmesteez leʹbe vuuʹdsteez.  Alggmeeraid ij vuäǯǯ aazzted </p>
    <p>oʹđđest  tõi  ouddmiâsttmõõžžtää,  koon  âlgg  raajjâd  friijeld  da  tiõttu  vuâđđõõveeʹl,  ij-ǥa  ouddâl  ko  lij</p>
    <p>suåppum  ääʹššmieʹlddlaž  da  vuõiggvuõđmieʹlddlaž  koʹrvvõõzzâst  da  vuäittmõõžži  mieʹldd  mååusat</p>
    <p>mäʹccemvuäittmõõžžâst.</p>
    <p xml:lang="kal">11 aartikla </p>
    <p>1. Alggmeerain lij vuõiggâdvuõtt spraavdõõttâd da jällted kulttuursaž äʹrbbvuõđeez da vueʹjjeez. Tääzz</p>
    <p>kooll vuõiggâdvuõtt ooudâsjuäʹtǩǩed, suejjeed da ooudâsviikkâd tõi kulttuuri äiggsab, ânnʼjõž da puõʹtti</p>
    <p>očndõõttâmååʹblǩid,  mâʹte  arkeologiilaž  da  histoorlaž  paaiʹǩid,  käälvaid,  maallid  da  seremoonid,</p>
    <p>tekniikk di karttčeäppõõzzid da čuäʹjteei čeäppõõzzid da ǩeʹrjjlažvuõđid.</p>
    <p>2. Riikk pueʹree viõkkšõs, õõutsââʹjest alggmeeraivuiʹm ooudâsvikkum riâššmõõžži veäkka alggmeerai</p>
    <p>kulttuursaž,  jiõggsaž,  ååskvaž  da  jiõglvaž  jeällmõõžž,  kååʹtt  lij  vaʹlddum  täin  meerain,  tõi</p>
    <p>ouddmiâsttmõõžžtää,  koon  âlgg  raajjâd  friijeld  da  tiõttu  vuâđđõõveeʹl,  leʹbe  neuʹrreeʹl  tõi  laaʹjjid,</p>
    <p>äʹrbbvuõđid da vueʹjjid, da tät pueʹrõsmõõntõõllmõš vuäitt ââʹnned seʹst maacctumuužž.</p>
    <p xml:lang="kal">12 aartikla </p>
    <p>1.  Alggmeerain  lij  vuõiggâdvuõtt  puʹhtted  õlmmsa,  spraavdõõttâd, ooudâsviikkâd  da  mättʼted  jiõglvaž </p>
    <p>da  ååskvaž  äʹrbbvuõđeez,  vueʹjjeez  da  seremooneez,  vuõiggâdvuõtt  ooudâsjuäʹtǩǩed,  suejjeed  da</p>
    <p>ââʹnned rääuhast ååskvaž da kultturpääiʹǩeez, vuõiggâdvuõtt ââʹnned seremoniikäälveez da mieʹrreed</p>
    <p>tõi  âânnmõõžžâst  di  vuõiggâdvuõtt  pokaineeʹǩǩi  leʹbe  tõi  paaʒʒtõõzzi  dommjânnma  da  čiõkkâmsâjja</p>
    <p>sättmõʹšše.</p>
    <p>2.  Riikk  ǩiččlâʹtte  ainsmâʹtted  huâđstes  åårrai  seremoniikäälvai  da  pokaineeʹǩǩi  leʹbe  tõi  paaʒʒtõõzzi </p>
    <p>õsttâmvuõđ  da/leʹbe  dommjânnma  maacctumuužž  alggmeeraid  õõutsââʹjest  kõõččmõõžžâst  åårrai </p>
    <p>alggmeeraivuiʹm ooudâsvikkum vuõiggvuõđmieʹlddlaž, äävai da viõkkšõs riâššmõõžži veäkka.</p>
    <p xml:lang="kal">13 aartikla </p>
    <p>5 histooreez, ǩiõleez, njaaʹlmilaž äʹrbbvuõđeez, filosoofeez, ǩeeʹrjtemriâššmõõžžeez da ǩeʹrjjlažvuõđeez</p>
    <p>di vuõiggâdvuõtt nõõmted da seeilted jiijjâz õhttsažkååʹdd-, pääiʹǩ- da persoon-nõõmeez.</p>
    <p>2.  Riikk  čõõđte  viõkkšõs  tuåimid  ainsmâʹttem  diõtt,  što  tän  vuõiggâdvuõđ  suejjeet  da  še  tõn,  što</p>
    <p>alggmeer  vuäiʹtte  fiʹttjed  politiikklaž,  vuõiggâdvuõđlaž  da  vaaldšemvuõđlaž  mõõntõõllmõõžžid  da</p>
    <p>alggmeer  vuäiʹtte  šõddâd  jiijj  fiʹttjum  tõin  aaʹššin,  taarb  mieʹldd  tuʹlǩǩeem  veäkka  leʹbe  jeeʹres</p>
    <p>ääʹššmieʹlddlaž kuånstivuiʹm.</p>
    <p xml:lang="kal">14 aartikla </p>
    <p>1.  Alggmeerain  lij  vuõiggâdvuõtt  aalǥted  jiijjâz  škooulriâššmõõžžid  da  –  stroittlid,  kook  ouʹdde</p>
    <p>mättʼtõõzzid tõi jiijjâz ǩiõlivuiʹm tõi kulttuursaž mättʼtõs- da mättjem-mõõntõõllmõõžžid suåppâmnalla di</p>
    <p>vuõiggâdvuõtt stuʹvrrjed tõid.</p>
    <p>2.  Alggmeeraid  kuulli  persoonin,  jeäʹrben  päärnain,  lij  vuõiggâdvuõtt  vuäǯǯad  kõõččmõõžžâst  åårrai</p>
    <p>riikk škoouʹlʼjumuužž tõn pukin tääʹzzin da pukin vueʹjjin čårstumuužžtää.</p>
    <p>3. Riikk čõõđte õõutsââʹjest alggmeeraivuiʹm viõkkšõs tuåimid, što alggmeeraid kuulli persoon, jeäʹrben</p>
    <p>päärna, še tõi õhttsažkooʹddi åålǥbeäʹlnn åårrai päärna, vuäiʹtte vuäǯǯad jiijjâz kulttuur mättʼtõõzz da</p>
    <p>jiijjâsǩiõllsaž mättʼtõõzz vuäittmõõžži mieʹldd.</p>
    <p xml:lang="kal">15 aartikla </p>
    <p>1.    Alggmeerain  lij  vuõiggâdvuõtt  kulttuureez,  äʹrbbvuõđeez,  histooreez  da  ǩiččlõõttmõõžžeez </p>
    <p>äärvouddmõʹšše da määŋgvuõʹtte, kook âʹlǧǧe ääʹššmieʹlddlânji sueiʹmkrâʹstted škoouʹlʼjumuužžâst da</p>
    <p>õlmmsaž saakkumuužžâst.</p>
    <p>2.  Riikk  čõõđte  kõõččmõõžžâst  åårrai  alggmeeraivuiʹm  saaǥǥstõõleeʹl  da  õhttsažtuâjast  tuåimmjeeʹl</p>
    <p>viõkkšõs  tuåimid,  kooivuiʹm  cõõggât  ouddkäddmõõžžid,  jaukkeet  čårstumuužž  da  ooudâsviiǥǥâ</p>
    <p>soovšemvuõđ,  õhttsažfiʹttjõõzz  da  šiõǥǥ  kõskkvuõđid  alggmeerai  da  puki  jeeʹres  õhttsažkåʹddjoouki</p>
    <p>kõõskâst.</p>
    <p xml:lang="kal">16 aartikla </p>
    <p>1.    Alggmeerain  lij  vuõiggâdvuõtt  aalǥted  jiijjâz,  jiijjâsǩiõllsaž  teâđtemneävvaid da  ââʹnned  jeeʹres ko </p>
    <p>alggmeerai teâđtemneävvai pukid maallid čårstumuužžtää. </p>
    <p>6 ääʹššmieʹlddlânji  alggmeerai  kulttuursaž  määŋgvuõđ.  Riikk  auʹʒʒje  privatvuäʹmstemnallšem</p>
    <p>teâđtemneävvaid  sueiʹmkrâʹstted  ääʹššmieʹlddlânji  alggmeerai  kulttuursaž  määŋgvuõđ  nuʹtt,  što  tät  ij </p>
    <p>seârvvna rääʹjât tiudd sääʹnnfrijjvuõđ ainsmâʹttmõõžž.</p>
    <p xml:lang="kal">17 aartikla </p>
    <p>1. Alggmeerain da tõõzz kuulli persoonin lij vuõiggâdvuõtt piâssâd vuässliʹžžen tiuddmeârrsânji pukid</p>
    <p>staanuum vuõiggâdvuõđid, koid suåvvtet meeraikõskksaž da meersaž tuâjjvuõiggâdvuõđâst.</p>
    <p>2.  Riikk  čõõđte  alggmeeraivuiʹm  saaǥǥstõõleeʼl  da  õhttsažtuâjast  tuåimmjeeʹl  jiijjâsnallšemtuåimid,</p>
    <p>kooivuiʹm  suejjeet  alggmeerai  päärnaid  ekonomiilaž  äuʹǩǩenâânnmõõžžâst  da  tuâjast,  kååʹtt  vuäitt</p>
    <p>leeʹd  päärnže  vaarlaž  leʹbe  heâmmõõllâd  suu  škoouʹlʼjumuužž  leʹbe  heâmmeed  päärna  tiõrvâsvuõđ</p>
    <p>leʹbe  råpplaž,  jiõggsaž, moraalaž leʹbe  sosiaalaž  ooudâsviikkmõõžž, lokku  vääʹldeeʹl  täi  päärnai</p>
    <p>jiijjâsnallšem neuʹrreemvuõđ da škoouʹlʼjumuužž miârkktõõzz sij viõkkšõõvvmõõžžeez.</p>
    <p>3. Alggmeeraid kuulli persoonin lij vuõiggâdvuõtt tõõzz, što siʹjjid jeät suåvvtuku čårstem tuâjjmääinaid</p>
    <p>da –jeällmõõžžid, jeäʹrbi mieʹldd kääzzkâʹsttemkõskkvuõđ leʹbe paʹlǩǩumuužž määinaid.</p>
    <p xml:lang="kal">18 aartikla </p>
    <p>Alggmeerain  lij  vuõiggâdvuõtt  vuässõõttâd  jiijjâz  tuåimmjemvuâđđjurddji  mieʹlddlânji  vaʹllʼjuum</p>
    <p>võboršeeʹǩǩi  pääiʹǩ  tuʹmmstõktuõjju  aaʹššin,  kook  vuäiʹtte  vaikkted  täi  meerai  vuõiggâdvuõđid,  di</p>
    <p>vuõiggâdvuõtt ooudâsjuäʹtǩǩed da ooudâsviikkâd jiijjâz tuʹmmstõktuâjjorgaaneez.</p>
    <p xml:lang="kal">19 aartikla</p>
    <p>Riikk saaǥǥstâʹlle vuõiggmiõllsânji da tuåimmje õhttsažtuâjast kõõččmõõžžâst åårrai alggmeeraivuiʹm</p>
    <p>täi jiijjâz eeʹttǩemorgaani pääiʹǩ vuäǯǯad tõi friij da tiõttu vuâđđõõvvi ouddmiâsttmõõžž ouddâl ko riikk</p>
    <p>preʹmme da peʹjje tiuʹdde lääʹjjšiõtteemnallšem leʹbe vaaldšemvuõđlaž tuåimid, kook vuäiʹtte vaikkted</p>
    <p xml:lang="sme">alggmeeraid.</p>
    <p xml:lang="kal">20 aartikla </p>
    <p>1. Alggmeerain lij vuõiggâdvuõtt ooudâsjuäʹtǩǩed da ooudâsviikkâd politiikklaž, ekonomiilaž, sosiaalaž </p>
    <p>riâššmõõžžeez  leʹbe  instituutteez,  ââʹnned  staaneld  jiijjâs  piʹrǧǧeem-  da  ooudâsviikkâmkuånstid  di</p>
    <p>spraavdõõttâd friijeld pukid ääʹrbvuâlaž tuåimmjumuužžeez da jeeʹres ekonomiilaž tuåimmjumuužžeez.</p>
    <p>7 vuõiggʼgõttum ääʹššmieʹlddlaž da vuõiggvuõđmieʹlddlaž pueʹrõʹsse.</p>
    <p xml:lang="kal">21 aartikla </p>
    <p>1. Alggmeerain lij čårsteǩâni vuõiggâdvuõtt ekonomiilaž da sosiaalaž jeällmõõžži pueʹrumuʹšše jeäʹrbi </p>
    <p>mieʹldd  škoouʹlʼjumuužž,  tuâjjvuõđ,  ämmatlaž  škoouʹlʼjumuužž  da  oʹđđest  škoouʹlʼjumuužž,</p>
    <p>jälstumuužž, pottsânja âânnmõõžž, tiõrvâsvuõđ da sosialstaan vuuʹdin.</p>
    <p>2.  Riikk  čõõđte  viõkkšõs  tuåimid  da  taarb  mieʹldd  jiijjâsnallšemtuåimid,  kooivuiʹm  ainsmâʹttet</p>
    <p>alggmeerai ekonomiilaž da sosiaalaž jeällmõõžži juätkkjeei pueʹrumuužž. Jeäʹrben âlgg väʹldded lokku</p>
    <p>alggmeeraid  kuulli  ââʹǩǩoummi,  neezzni,  nuõri,  päärnai  da  vâkksaž  persooni  vuõiggâdvuõđid  da</p>
    <p>jiijjâsnallšemtaarbid  </p>
    <p xml:lang="kal">22 aartikla </p>
    <p>1.  Tän  čõõđtõõzz  tiuʹddepiijjmõõžžâst  âlgg  väʹldded  jeäʹrben  lokku  alggmeerai  ââʹǩǩoummi, neezzni,</p>
    <p>nuõri, päärnai da vâkksaž persooni vuõiggâdvuõđid da jiijjâsnallšemtaarbid.</p>
    <p>2.  Riikk  čõõđte  õõutsââʹjest  alggmeeraivuiʹm  tuåimid,  kooivuiʹm  ainsmâʹttet,  što  alggmeerai  neezzan</p>
    <p>da  päärna  peäʹsse  vuässliʹžžen  tiuddmeârrsânji  suõʹjjumuužžâst  da  staanmõõžžâst  juõʹǩǩnallšem</p>
    <p>pâiʹlviõǥǥ da čårstumuužž vuâstta.</p>
    <p xml:lang="kal">23 aartikla </p>
    <p>Alggmeerain  lij  vuõiggâdvuõtt  mieʹrreed  da  ooudâsviikkâd  vuõss-sâjjsaž  täävtõõzzid  da  strategiaid, </p>
    <p>kook  kuâʹsǩǩe  tõi  ooudâsviikkâmvuõiggâdvuõđ  âânnmõõžž.  Alggmeerain  lij  jeäʹrben  vuõiggâdvuõtt</p>
    <p>vuässõõttâd aktiiveld tõid vaikkteei tiõrvâsvuõđhuõll- da aassâmpõrttprograammi di jeeʹres ekonomiilaž</p>
    <p>da  sosiaalaž  prograammi  ooudâsviikkmõʹšše  da  tõi  tuʹmmstõõǥǥi  tuejjumuʹšše  di  vuõiggâdvuõtt</p>
    <p>vuäittmõõžži mieʹldd vaaldšed täid prograammid jiijjâs tuåimmorgaaneez pääiʹǩ. </p>
    <p xml:lang="kal">24 aartikla </p>
    <p>1.  Alggmeerain  lij  vuõiggâdvuõtt  spraavdõõttâd  ääʹrbvuâlaž  talkstõõllmõõžžeez  da  ooudâsjuäʹtǩǩed</p>
    <p>tiõrvâsvuõđhåiddvueʹjjeez,  mieʹldd  looǥǥeeʹl  vääžnai  sââddai,  jieʹllʼji  da  mineraali  ruõkkmõš.</p>
    <p>Alggmeeraid  kuulli  persoonin  lij  še  čårsteʹmes  vuõiggâdvuõtt  vuäǯǯad  pukid  sosial-  da</p>
    <p>tiõrvâsvuõđhuõllkääzzkõõzzid.</p>
    <p>8 da  jiõggsaž  tiõrvâsvuõđ  tässa. Riikk  čõõđte  taarbšemnallšem  tuåimid,  kooivuiʹm  ǩiččlõõđât  vuäǯǯad</p>
    <p>siõmmnai siõmmnai tän vuõiggâdvuõđ tiuddmieʹrrsaž teâuddjumuužž.</p>
    <p xml:lang="kal">25 aartikla  </p>
    <p>Alggmeerain  lij  vuõiggâdvuõtt  ooudâsjuäʹtǩǩed  da  raaveed  alggmeernallšem  jiõglvaž  kõskkvuõđ</p>
    <p>jânnmid, vuuʹdid, čaaʹʒʒid, reddmiârid da jeeʹres luâđreeʹǧǧesvuõđid, koid alggmeer liâ ääʹrbvuâlželd</p>
    <p>vuäʹmstam leʹbe muđoi huâđstes âânnam, di seeilted tääzz kuulli vasttõõzzeez puõʹtti puõlvvõõǥǥid.</p>
    <p xml:lang="kal">26 aartikla </p>
    <p>1.  Alggmeerain  lij  vuõiggâdvuõtt  jânnmid,  vuuʹdid  da  luâđreeʹǧǧesvuõđid,  koid  alggmeer  liâ</p>
    <p>ääʹrbvuâlželd vuäʹmstam, huâđstes âânnam leʹbe muđoi âânnam leʹbe haʹŋǩǩääm. </p>
    <p>2. Alggmeerain lij vuõiggâdvuõtt vuäʹmsted, ââʹnned, ooudâsviikkâd da vaaldšed tõid jânnmid, vuuʹdid</p>
    <p>da  luâđreeʹǧǧesvuõđid,  kook  liâ  tõi  huâđast  ääʹrbvuâlaž  vuäʹmstumuužž  leʹbe  jeeʹres  ääʹrbvuâlaž</p>
    <p>huâđastââʹnnmõõžž leʹbe ââʹnnmõõžž vuâđain leʹbe koid tõk liâ muđoi haʹŋǩǩääm.</p>
    <p>3.  Riikk  tobdste  täid  jânnmid,  vuuʹdid  da  luâđreeʹǧǧesvuõđid  lääʹjjest  da  suejjee  tõid  laaʹjjin.  Tän</p>
    <p>tobdstumuužžâst  âlgg  ääʹššmieʹlddlânji  slävvõõttâd  kõõččmõõžžâst  åårrai  alggmeerai  vueʹjjid,</p>
    <p>äʹrbbvuõđid da jânnamvaaldšemriâššmõõžžid.</p>
    <p xml:lang="kal">27 aartikla </p>
    <p>Riikk vuâđđee da peʹjje tiuʹdde õõutsââʹjest ääʹššvuäʹmsteei alggmeeraivuiʹm mõõntõõllmõõžž, kååʹtt lij</p>
    <p>vuõiggvuõđmieʹlddlaž,  vääʹldest  friijteʹmes,  objektiivlaž,  äävai  da  čõõđkuâsttjeei  di  kååʹtt  toobdast </p>
    <p>ääʹššmieʹlddlânji alggmeerai laaʹjjid, äʹrbbvuõđid, vueʹjjid da jânnamvaaldšemriâššmõõžžid, tobdsteem</p>
    <p>diõtt  da  räʹtǩǩeem  diõtt  alggmeerai  vuõiggâdvuõđid,  kook  kuâʹsǩǩe  tõi  jânnmid,  vuuʹdid  da</p>
    <p>luâđreeʹǧǧesvuõdid,  mieʹldd  looǥǥeeʹl  tõi  jânnmid,  vuuʹdid  da  luâđreeʹǧǧesvuõđid,  koid  alggmeer  liâ</p>
    <p>ääʹrbvuâlželd  vuäʹmstam  leʹbe  muđoi  huâđstes  âânnam  leʹbe  âânnam.  Alggmeerain  âlgg  leeʹd</p>
    <p>vuõiggâdvuõtt vuässõõttâd tän mõõntõõllmõʹšše.</p>
    <p xml:lang="kal">28 aartikla </p>
    <p>1.  Alggmeerain  lij  vuõiggâdvuõtt  pueʹrumuʹšše  vueʹjjin,  kååʹtt  vuäitt  ââʹnned  seʹst  jeäʹrbi  mieʹldd </p>
    <p>maacctumuužž,  leʹbe  teʹl  ko  maacctumuš  ij  leäkku  vuäittmõõžžâst,  alggmeerain  lij  vuõiggâdvuõtt</p>
    <p>ääʹššmieʹlddlaž,    vuõiggvuõđmieʹlddlaž  da  mååžna  suåvlaž  koʹrvvõʹsse  jânnmin,  vuuʹdin  da</p>
    <p>luâđreeʹǧǧesvuõđin, koid alggmeer liâ vuäʹmstam leʹbe muđoi huâđtes âânnam leʹbe âânnam da kook</p>
    <p>9 âânnam  leʹbe  päʹrttääm  täi  meerai  ouddmiâsttmõõžžtää,  koon  âlgg  raajjâd  friijeld  da  tiõttu</p>
    <p>vuâđđõõveeʹl.</p>
    <p>2.  Teʹl  ko  jeät  kõõččmõõžžâst  åårrai  meeraivuiʹm  friijeld  muđoi  jeeʹresnalla  suåppu, koʹrvvõõzz</p>
    <p>spraavdõõđât  šlaajj  mieʹldd,  šõrrâdvuõđ  mieʹldd  da  vuõiggâdvuõđlaž  staattuuzz  mieʹldd  vaʹstteei</p>
    <p>jânnmen,  vuʹvdden  da  luâđreeʹǧǧesvuõttân  leʹbe  teäʹǧǧkoʹrvvõssân  leʹbe  jeeʹres  ääʹššmieʹlddlaž</p>
    <p>pueʹrumuššân.</p>
    <p xml:lang="kal">29 aartikla </p>
    <p>1.  Alggmeerain  lij  vuõiggâdvuõtt  ruõkkâd  da  suejjeed  pirrõõzz  di  jânnmeez  leʹbe  vuuʹdeez  da</p>
    <p>luâđreeʹǧǧesvuõđeez  puuʹtʼtemoodd.  Riikk  väʹldde  âânnmõʹšše  da  peʹjje  tiuʹdde  alggmeeraid  tän</p>
    <p>ruõkkâm da suejjeem diõtt jurddum veäʹǩǩtemprograammid čårstumuužžtää.</p>
    <p>2.  Riikk  čõõđte  viõkkšõs  tuåimid  ainsmâʹttem  diõtt,  što  alggmeerai  jânnmid  leʹbe  vuuʹdid  jeät  ruõkku </p>
    <p>jeät-ǥa ni õʹnnu loppruõkkâmsââʹjjen vaarlaž kuânaid tõi ouddmiâsttmõõžžtää, koon âlgg raajjâd friijeld </p>
    <p>da tiõttu vuâđđõõveeʹl,  </p>
    <p>3.  Riikk  čõõđte  še  taarb  mieʹldd  viõkkšõs  tuåimid  ainsmâʹttem  diõtt,  što  alggmeerai  tiõrvâsvuõđ </p>
    <p>praavjumuʹšše,  ooudâsjuäʹtkkmõʹšše  da  maacctumuʹšše  jurddum  prograamm, koid  vaarlaž  kuânai</p>
    <p>vaikktõõzzid vuâlla šõddi meer ooudâsveʹǩǩe da čõõđte, piijât ääʹššmieʹlddlânji tiuʹdde.</p>
    <p xml:lang="kal">30 aartikla     </p>
    <p>1. Alggmeerai jânnmin da vuuʹdin ij vuäǯǯ spraavdõõttâd sääldatlaž tuåimmjumuužžid, jõs tõt ij leäkku</p>
    <p>vuâđđõõvvâm  äʹšša  kuulli  takai  ouddõõzz  diõtt,  leʹbe  jõs  tõʹst  ij  leäkku  muđoi  friijeld  suåppum</p>
    <p>kõõččmõõžžâst åårrai alggmeeraivuiʹm leʹbe jõs tõk jiâ leäkku tõn raukkâm.</p>
    <p>2. Riikk saaǥǥstâʹlle viõkksânji kõõččmõõžžâst åårrai alggmeeraivuiʹm ääʹššmieʹlddlaž </p>
    <p>mõõntõõllmõõžžin  da  jeäʹrben  tõi  meerai  eeʹttǩemorgaan  pääiʹǩ  ouddâl  tõi  jânnmi  leʹbe  vuuʹdi</p>
    <p>âânnmõõžž sääldatlaž tuåimmjumuʹšše.</p>
    <p xml:lang="kal">31 aartikla </p>
    <p>1.  Alggmeerain  lij  vuõiggâdvuõtt  ooudâsjuäʹtǩǩed,  vaaldšed,  suejjeed  da  ooudâsviikkâd</p>
    <p>kultturpreeddneez,  äʹrbbvuõtt-teâđeez  da  ääʹrbvuâlaž  kultturõõlmtumuužžeez  di  tiõđeez,  teknologeez</p>
    <p>da  kulttuureez  jeeʹres  očndõõttâmååʹblǩid,  mieʹldd  looǥǥeeʹl  oummunallšem  da  geneettlaž  resuurss,</p>
    <p>siõmmân,  talkkâz,  teâtt  jieʹllʼji  da  šââddai  jiijjâsnallšemvuõđin,  njaaʹlmilaž  äʹrbbvuõtt,  ǩeʹrjjlažvuõtt,</p>
    <p>10 vuõiggâdvuõtt  ooudâsjuäʹtǩǩed,  vaaldšed,  suejjeed  da  ooudâsviikkâd  tääzz  kultturpreeddna,</p>
    <p>äʹrbbvuõtt-tiõttu da ääʹrbvuâlaž kultturõõlmtumuužžid kuõskki jiõggsaž jeällmõõžžeez.</p>
    <p>2.  Riikk  čõõđte  õõutsââʹjest    alggmeeraivuiʹm  viõkkšõs  tuåimid,  kooivuiʹm  tobdstet  täi  vuõiggâdvuõđi </p>
    <p>âânnmõõžž da suejjeet tõn.</p>
    <p xml:lang="fin">32 artikla </p>
    <p>1.  Alggmeerain  lij  vuõiggâdvuõtt  mieʹrreed  da ooudâsviikkâd  vuõssʼsâjjsaž  täävtõõzzid da  strategiaid</p>
    <p>jânnmeez leʹbe vuuʹdeez da jeeʹres luâđreeʹǧǧesvuõđeez ooudâsviikkâm leʹbe ââʹnnem vääras.</p>
    <p>2.  Riikk saaǥǥstâʹlle vuõiggmiõllsânji  da  tuåimmje  õhttsažtuâjast  kõõččmõõžžâst  åårrai</p>
    <p>alggmeeraivuiʹm  täi  jiijjâz  eeʹttǩemorgaani  pääiʹǩ vuäǯǯam  diõtt  tõi friij  da  tiõttu  vuâđđõõvvi</p>
    <p>ouddmiâsttmõõžž  ouddâl  ko  riikk  preʹmme  haʹŋǩǩõõzzid,  kook  vaikkte  alggmeerai  jânnmid  leʹbe</p>
    <p>vuuʹdid  da  jeeʹres  luâđreeʹǧǧesvuõđid, jeäʹrben  teʹl  ko  leät  ooudâsviikkmen,  ââʹnnmen  leʹbe</p>
    <p>äuʹǩǩeʹmmen mineral- leʹbe čääʹccvääraid leʹbe jeeʹres luâđreeʹǧǧesvuõđid.</p>
    <p>3.  Riikk  taʹrjjee  viõkkšõs  riâššmõõžžid,  kooivuiʹm  pueʹreet  ääʹššmieʹlddlânji  da  vuõiggvuõđmieʹlddlânji</p>
    <p>ooudbeäʹlnn  peäggtum  tuåimmjumuužž,  da  tõin  feʹrttai  čõõđted  ääʹššmieʹlddlaž  tuåimid,  kooivuiʹm</p>
    <p>uuʹcceet ekonomiilaž, sosiaalaž, čuõvtemvuõđlaž da jiõglvaž häittvaikktõõzzid, kook tillâʹvve pirrõʹsse.</p>
    <p xml:lang="fin">33 artikla </p>
    <p>1.  Alggmeerain  lij  vuõiggâdvuõtt  mieʹrreed  jiijjâz  idenditeettâst  leʹbe  vuässlažvuõđâst  vueʹjjeez  da </p>
    <p>äʹrbbvuõđeez  mieʹlddlânji. Tät  ij  hueʹned  alggmeeraid  kuulli  persooni  vuõiggâdvuõđ  vuäǯǯad</p>
    <p>jeällriikkeez meerlažvuõđ.</p>
    <p>2. Alggmeerain lij vuõiggâdvuõtt mieʹrreed tuåimmorgaaneez raajõõzzid da vaʹlljeed tõi vuässlaid jiijjâz </p>
    <p>mõõntõõllmõõžžeez jääʹǩǩteeʹl.</p>
    <p xml:lang="fin">34 artikla </p>
    <p>Alggmeerain  lij  vuõiggâdvuõtt  ooudeed,  ooudâsviikkâd  da  ooudâsjuäʹtǩǩed  tuåimmorgaaneez</p>
    <p>raajõõzzid  di  jiijjâsnallšem vueʹjjeez, jiõglvažvuõđeez, äʹrbbvuõđeez,  mõõntõõllmõõžžeez  di</p>
    <p>tobddmõõžžeez di mååžnai vuõiggâdvuõttriâššmõõžžeez leʹbe –vueʹjjeez meeraikõskksaž</p>
    <p>ooumažvuõiggâdvuõttnoormi mieʹlddlânji.</p>
    <p xml:lang="fin">35 artikla</p>
    <p xml:lang="koi">11</p>
    <p xml:lang="fin">36 artikla </p>
    <p>1. Alggmeerain, jeäʹrben meeraikõskksaž raaji juõkkum meerain, lij vuõiggâdvuõtt ooudâsjuäʹtǩǩed da</p>
    <p>ooudâsviikkâd  pâʹjjel  raaji  mõõnni  õhttvuõđid,  kõskkvuõđid  da  õhttsažtuâi,  mieʹldd  looǥǥeeʹl  jiõglvaž,</p>
    <p>čuõvtemvuõđlaž, politiikklaž, ekonomiilaž da sosiaalaž tuåimmjumuš, di tõõzz kuulli persoonivuiʹm da</p>
    <p>jeeʹres meeraivuiʹm.</p>
    <p>2.  Riikk  čõõđte  alggmeeraivuiʹm  saaǥǥstõõleeʹl  da  õhttsažtuâjast  tuåimmjeeʹl  viõkkšõs  tuåimid,</p>
    <p>kooivuiʹm hiâlpeet tän vuõiggâdvuõđ âânnmõõžž da ainsmâʹttet tõn teâuddjumuužž.</p>
    <p xml:lang="fin">37 artikla </p>
    <p>1.  Alggmeerain  lij  vuõiggâdvuõtt  tõõzz,  što  tõi  ääʹššmieʹlddlaž  riikkivuiʹm  leʹbe  täi  čuâvvairiikkivuiʹm</p>
    <p>tuejjuum suåppmõõžž da jeeʹres ouddneei riâššmõõžž tobdstet, tõid jääʹǩǩtet da tõid viiǥǥât viõʹǩǩe, di</p>
    <p>tõõzz, što riikk slävvee da jääʹǩǩte täid suåppmõõžžid da jeeʹres ouddneei riâššmõõžžid.</p>
    <p>2.  Ij  ni  mõõn  tän  čõõđtõõzzâst  vueiʹt  tuʹlǩǩeed  nuʹtt,  što  tõk  ǩieʹppee  leʹbe  jaukkee  alggmeerai</p>
    <p>vuõiggâdvuõđid, kook liâ mieʹrruum suåppmõõžživuiʹm da jeeʹres ouddneei riâššmõõžživuiʹm.</p>
    <p xml:lang="kal">38 aartikla </p>
    <p>Riikk  čõõđte  alggmeeraivuiʹm  saaǥǥstõõleeʹl  da  õhttsažtuâjast  tuåimmjeeʹl  viõkkšõs  ääʹššmieʹlddlaž</p>
    <p>tuåimid, mieʹldd looǥǥeeʹl lääʹjjšeâtteemtuåim, tän čõõđtõõzz täävtõõzzi õsttâm diõtt.</p>
    <p xml:lang="fin">39 artikla </p>
    <p>Alggmeerain  lij  vuõiggâdvuõtt  vuäǯǯad  riikkin  da  meeraikõskksaž  õhttsažtuâi  pääiʹǩ  ekonomiilaž  da </p>
    <p>teknlaž vieʹǩǩ, što vuäiʹtte piâssâd vuäʹssliʹžžen tän čõõđtõõõzzâd åårrai vuõiggâdvuõđin.</p>
    <p xml:lang="kal">40 aartikla </p>
    <p>Alggmeerain  lij  vuõiggâdvuõtt  ääʹššmieʹlddlaž  da  vuõiggvuõđmieʹlddlaž  mõõntõõllmõõžžid,  koin</p>
    <p>rääʹtǩet  tõi  konfliiktid  da  reeidaid  riikki  leʹbe  jeeʹres  vuäʹssbeäʹlivuiʹm,  vuõiggâdvuõtt  vuäǯǯad  ääʹšš</p>
    <p>kuõskki  tuʹmmstõõǥǥ  mââʹjeeǩâni  da  vuõiggâdvuõtt  viõkkšõs  vuõiggâdvuõttsuejjeemkuånstid  pukid</p>
    <p>oʹdinaknallšem  da  kollektiivlaž  vuõiggâdvuõđeez  neuʹrreem  vuâstta.  Näkam  tuʹmmstõõǥǥâst  âlgg</p>
    <p>väʹldded  ääʹššmieʹlddlânji  lokku  kõõččmõõžžâst  åårrai  alggmeerai  vueʹjjid,  äʹrbbvuõđid,  šeâttmõõžžid</p>
    <p>da vuõiggâdvuõttriâššmõõžžid di meeraikõskksaž ooumažvuõiggâdvuõđid.</p>
    <p xml:lang="koi">12</p>
    <p>Õhttõõvvâm  Meerkooʹddi  riâššmõõžž  orgaan  da  jiijjâsnallšemorganisaatia  di  jeeʹres  halltõõzzi</p>
    <p>kõskksaž organisaatia âʹlǧǧe peäʹlstes ooudâsviikkâd tän čõõđtumuužž tiuddmieʹrrsaž teâuddjumuužž</p>
    <p>jeäʹrbi mieʹldd riâžžeeʹl teäggtemõhttsažtuâi da teknlaž viõǥǥ. Âlgg väʹldded ââʹnnem vuâlla kuånstid,</p>
    <p>kooivuiʹm ainsmâʹttet alggmeerai vuässõõttmõõžž aaʹššid, kook vaikkte tõid.</p>
    <p xml:lang="fin">42 artikla </p>
    <p>Õhttõõvvâm Meerkååʹdd, tõn orgaan, mieʹldd looǥǥeeʹl alggmeerai aaʹššid ǩiõttʼtõõlli põõšši foorum, di</p>
    <p>jiijjâsnallšemorganisaatia,  še  mäddtääʹzzest,  da  vuässlažriikk  ooudâsveʹǩǩe  tän  čõõđtõõzz</p>
    <p>slävvõõttmõõžž da tiuddmieʹrrsaž suåvvtumuužž di seuʹrrje tän čõõđtõõzz vaikktemvuõđ.</p>
    <p xml:lang="kal">43 aartikla </p>
    <p>Tän  čõõđtõõzzâst  tobdstum  vuõiggâdvuõđ  räʹjje  uuʹccmõstääʹzz,  koon  taarbšet  maaiʹlm  alggmeerai</p>
    <p>seillmõõžž, äärv da pueʹrrjieʹllem staannâm diõtt.</p>
    <p xml:lang="kal">44 aartikla </p>
    <p>Pukid tän čõõđtõõzzâst tobdstum vuõiggâdvuõđid da frijjvuõđid staanât alggmeeraid kuulli åummaid da</p>
    <p>neezznid õõutʼtääʹsseld.</p>
    <p xml:lang="kal">45 aartikla </p>
    <p>Ij ni mõõn tän čõõđtõõzzâst vuäǯǯ tuʹlǩǩeed nuʹtt, što tõk rääʹjte leʹbe looppte alggmeerai ânnʼjõž leʹbe</p>
    <p>mååžna puõʹtti vuõiggâdvuõđid.</p>
    <p xml:lang="kal">46 aartikla </p>
    <p>1.  Ij  ni  mõõn  tän  čõõđtõõzzâst  vuäǯǯ  tuʹlǩǩeed  nuʹtt,  što  tõt  miârksõõvči  tõn,  što  mõõn-ne  riikkâst,</p>
    <p>meerast,  jooukâst  leʹbe  persoonâst  leʹčči  vuõiggâdvuõtt  vuässõõttâd  tuåimmjumuʹšše  leʹbe</p>
    <p>spraavdõõttâd tuâi, kååʹtt lij Õhttõõvvâm Meerkooʹddi vuâđđǩeeʹrj vuâsttsaž, ij-ǥa tuʹlǩǩeed nuʹtt, što tõt</p>
    <p>soovšeʹči  tuåimmjumuužž,  kååʹtt  obbnes  leʹbe  bieʹǩǩ  piʹǧǧeʹčči/tiuddvälddsaž  da  pååʹđnallšem  riikki</p>
    <p>vooudlaž  čââppvuõđ  leʹbe  politiikklaž  õhttnažvuõđ  leʹbe  hueʹneʹčči  tõid,  ij-ǥa  maazzlââʹstče  näkam</p>
    <p>tuåimmjumuʹšše. </p>
    <p>2. Ââʹnnmen tän čõõđtõõzzâst õõlmtõttum vuõiggâdvuõđid âlgg släävvad puki ooumažvuõiggâdvuõđid</p>
    <p>da  vuâđđfrijjvuõđid.  Tän  čõõđtõõzzâst  õõlmtõttum  vuõiggâdvuõđi  âânnmõʹšše  vuäǯǯ  tillâvved  tåʹlǩ</p>
    <p>laaʹjjin  šiõttuum  rääʹjtõõzzid  meeraikõskksaž  ooumažvuõiggâdvuõttõõlǥtõõzzi  mieʹlddlânji.  Täk</p>
    <p>13 vuõiggâdvuõđid  da  frijjvuõđid  tobdstet  da  tõid  slävvõõđât  ääʹššmielddsânji  da  što  demokraattlaž</p>
    <p>õhttsažkååʹdd vuõiggʼgõʹttum da vääžnmõs õõlǥtõõzz teâuddje.</p>
    <p>3.  Tän  čõõđtõõzz  âlgg  tuʹlǩǩeed  nuʹtt,  što  jääʹǩǩteeʹl  vuõiggâdvuõđmieʹlddlažvuõđ,  meervääʹld,</p>
    <p>ooumâžvuõiggâdvuõđi  släävvmõõžž,  tääʹssäärv,  õõutverddsažvuõđ,  šiõǥǥ  vaaldšem  da  vuõiggmiõl</p>
    <p>vuâđđjurddjid.</p>
    <p xml:lang="koi">14</p>
  </body>
</document>
