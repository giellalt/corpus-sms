<document xml:lang="sms" id="no_id"><header><title/><genre code="admin"/><author><unknown/></author><wordcount>2904</wordcount><conversion_status type="standard"/><availability><free/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>ÕHTTÕÕVVÂM MEERKOOʹDDI ČÕÕĐTÕS ALGGMEERAI VUÕIGGÂDVUÕĐIN</p>
<p>Takai sååbbar, kååʹtt tuåimmai Õhttõõvvâm Meerkooʹddi vuâđđǩeeʹrj täävtõõzzi da vuâđđjurddji mieʹldd di nuäjjââtt tõõzz, što riikk tiuddee vuõiggmiõlâst vuâđđǩeeʹrj mieʹldd kuulli õõlǥtõõzzeez, ååskat nuʹtt, što alggmeer liâ õõutverddsa puki jeeʹres meeraivuiʹm, seämmast ko tõt toobdast puki meerai vuõiggâdvuõđ leeʹd jeeʹresnallšem, ââʹnned jiijjâz jeeʹresnallšmen da šõddâd slävvõttum nåkkmen, ååskat še tõn, što puk meer vaikkte peäʹlstes ooumažkååʹdd õhttsaž preddan tuejjeeʹji sivilisaatiai da kulttuuri määŋgvuõʹtte da reeʹǧǧesvuõʹtte, ååskat lââʹssen, što puk määtt, tuåimmjemvuâđđjurddi da vueʹjj, kook vuâđđâʹtte jorddmõʹšše måttmi meerai leʹbe persooni pueʹrabvuõđâst täi meersaž alggvuâđ leʹbe nääʹllʼlaž, ååskvaž, etnlaž leʹbe kulttuursaž jeäʹrdõõzzi vuâđain leʹbe peälšte tän jorddmõõžž, liâ rasistla, tiõđlânji puästtad, vuõiggâdvuõđlânji pââʹstteʹm, moraal mieʹldd suudâmnallšem da sosiaalânji pannvuõiggvuõđmieʹlddla, nâânad tõn, što alggmeer õõlǥče vueiʹtted ââʹnned vuõiggâdvuõđeez nuʹtt, što leʹčče juõʹǩǩnallšem čårstumuužžâst frijjen, lij peʹcclõõttâm tõʹst, što alggmeer liâ ǩiõrddâm histoorlaž puästtadvuõđin jeäʹrbi mieʹldd tõn diõtt, što tõi vuuʹdid lij aalǥtum serddaazztumuužž da tõi jânnmid, vuuʹdid da luâđreeʹǧǧesvuõđid lij äʹnstum da tõid lij tõnnalla cõggum ââʹnned jeäʹrben vuõiggâdvuõđ ouddned jiijjâz taarbi da ouddõõzzi mieʹlddlânji, toobdast ǩirrlaž taarb slävvõõttâd da ooudâsviikkâd alggmeeraid luâđlânji kuulli vuõiggâdvuõđid, kook vuâđđâʹtte tõi politiikklaž, ekonomiilaž da sosiaalaž raajõõzzid di kulttuurid, jiõglvaž äʹrbbvuõđid, histoorid da filosofiiaid, da jeäʹrben alggmeerai vuõiggâdvuõđid jânnmeez, vuuʹdeez, da luâđreeʹǧǧesvuõđeez, toobdast lââʹssen ǩirrlaž taarb slävvõõttâd da ooudâsviikkâd alggmeerai vuõiggâdvuõđid, kook liâ raʹvvjum riikkivuiʹm tuejjuum suåppmõõžživuiʹm da jeeʹres ouddneei riâššmõõžživuiʹm, fiʹttjââtt miõđeld tõõzz, što alggmeer jäʹrjstâʹtte pueʹreed politiikklaž, ekonomiilaž, sosiaalaž da čuõvtemvuõđlaž åårrmõõžžeez di looppted juõʹǩǩnallšem čårstumuuzz da suäʹrddmõõžž tåʹben, koʹst tõk očndâʹtte, 2 vaikkteei ooudâsviikkmõõžž, alggmeer vuäiʹtte ââʹnned da raaveed pueʹrben instituutteez, kulttuureez da äʹrbbvuõđeez di viikkâd ooudâs šõddmõõžžeez jiijjâz ǩiõččlõõttmõõžžeez da taarbeez mieʹldd, toobdast tõn, što alggmeerai teâđ, kulttuuri da äʹrbbvuõđi vueʹjji slävvõõttmõš ooudâsveekk peäʹlstes pirrõõzz ǩeâllʼjem da õõutnallšem ooudâsviikkmõõžž da ääʹššmieʹlddlaž hååid, kägg ouʹdde alggmeerai jânnmi da vuuʹdi demilitarisumuužž vuässõõzz rääuʹhe, ekonomiilaž da sosiaalaž ouddnumuʹšše da ooudâsviikkmõʹšše di õhttsažfiʹttjõʹsse da ǩeʹnnvõs kõskkvuõđid maaiʹlm meerkooʹddi da meerai kõõskâst, toobdast jeäʹrben alggmeeraid kuulli piârrji da õhttsažkooʹddi vuõiggâdvuõđ seeilted päärna vuõiggâdvuõđi mieʹddlaž juõkkum vasttõõzz päärneez peâmmʼmumuužžâst, škoouʹlʼjumuužžâst da pueʹrrjieʹllmest, ǩeäčč, što riikki da alggmeerai kõskksaž suåppmõõžžin da jeeʹres ouddneei riâššmõõžžin ravvuum vuõiggâdvuõđid koʹlle koin-ne pooddin meeraikõskksaž miârkktõõzz, ouddõõzz, vasttõõzz da luând, ǩeäčč še, što tõk suåppmõõžž da jeeʹres ouddneei riâššmõõžž di tõi očndõõttâm kõskkvuõtt räʹjje vuâđ sǩeâpparvuõđ raavumuʹšše alggmeerai da riikki kõõskâst, lij leämmaž tõn teâđast tõʹst, što Õhttõõvvâm Meerkooʹddi vuâđđǩeʹrjj, ekonomiilaž da sosiaalaž da čuõvtemvuõđlaž vuõiggâdvuõđi kuõskki meeraikõskksaž takaisuåppmõš da meerlažvuõiggâdvuõđid da politiikklaž vuõiggâdvuõđid kuõskki meeraikõskksaž takaisuåppmõš di Wien čõõđtõs da tuåimmjemprogramm ravvee puki meerai jiõččmieʹrreemvuõiggâdvuõđ vuâđđeem miârkktõõzz; tän vuõiggâdvuõđ vuâđain meer mieʹrree friijeld politiikklaž staattuuzzeez da ooudâsjuäʹtǩǩe friijeld ekonomiilaž, sosiaalaž da čuõvtemvuõđlaž ooudâsviikkmõõžžeez, âânn miõlâst tõn, što ij ni mii tän čõõđtõõzzâst vuäǯǯ väʹldded ni koon meerast tõn jiõččmieʹrreemvuõiggâdvuõđ, koon tõt âânn meeraikõskksaž vuõiggâdvuõđ mieʹlddlânji, lij ååsktõõttâm tõʹst, što alggmeerai vuõiggâdvuõđi tobdstumuš täin čõõđtõõzzin ooudâsveekk riikki da alggmeerai kõskksaž rääuhlõs õhttsažtuâjjkõskkvuõđid, kook vuâđđâʹvve vuõiggvuõđmieʹlddlažvuõđ, meervääʹld, ooumažvuõiggâdvuõđi slävvõõttmõõžž, čårsteʹmesvuõđ da vuõiggmiõl vuâđđjurddjid, smeʹllkâtt riikkid jäʹǩǩted pukid, jeäʹrben ooumažvuõiggâdvuõđid kuulli õõlǥtumuužžeez, koid meeraikõskksaž äʹššǩeeʹrji mieʹldd suåvvtet alggmeeraid, di piijjâd tõid viõkksânji tiuʹdde saaǥǥstõõleeʹl da tuåimmjeeʹl õhttsažtuâjast kõõččmõõžžâst åårrai meeraivuiʹm, kägg ouʹdde, što Õhttõõvvâm Meerkooʹddin lij vääžnai da juätkkjeei tuâjj, ko ooudâsviiǥǥât da suejjlet alggmeerai vuõiggâdvuõđid, 3 da friiji tobdstumuʹšše, ooudâsviikkmõʹšše da suõʹjjumuʹšše di ko ooudâsviiǥǥât Õhttõõvvâm </p>
<p>Meerkooʹddi äššakuulli tuåimmjumuužž tän vuuʹdest, toobdast da stään tõn, što alggmeera kuulli persoonin lij vuõiggâdvuõtt pukid meeraikõskksaž vuõiggâdvuõđâst tobdstum ooumažvuõiggâdvuõđid čårstumuužžtää da tõn, što alggmeerain liâ kollektiivlaž vuõiggâdvuõđ, kook liâ vääžnai tõi åårrmõʹšše, pueʹrrjieʹllma da õõudâsviikkmõʹšše meeran, toobdast tõn, što alggmeerai staattus muttstââll vuuʹdi mieʹldd da jânnmi mieʹldd da što meersaž da vooudlaž jiijjâsnallšemvuõđi di jeeʹresnallšem histoorlaž da kulttuursaž tuâǥǥai miârkktõõzz õõlǥči väʹldded lokku, da čõõđat prääzkjeld puõʹtti Õhttõõvvâm Meerkooʹddi čõõđtõõzz alggmeerai vuõiggâdvuõđi diõtt täävtõstääʹssen, koozz âlgg ǩiččlõõttâd kuõmmvuõđ da kõskksaž slävvmõõžž jiõggâst: 1 aartikla </p>
<p>Alggmeerain lij vuõiggâdvuõtt õhttsažkåʹdden leʹbe persoonân piâssâd vuässliʹžžen tiuddmeârrsânji pukid vuõiggâdvuõđid da vuâđđfrijjvuõđid, kook liâ tobdstum Õhttõõvvâm Meerkooʹddi vuâđđǩeeʹrjest di ooumažvuõiggâdvuõđi takaimaaiʹlmlaž čõõđtõõzzâst da ooumažvuõiggâdvuõđid kuõskki meeraikõskksaž vuõiggâdvuõđâst. 2 aartikla </p>
<p>Alggmeer da tõõzz kuulli persoon liâ friij da õõutverddsa puki jeeʹres meeraivuiʹm da persoonivuiʹm, da tõin lij vuõiggâdvuõtt, ko âʹnne vuõiggâdvuõđeez, leeʹd frijjen juõʹǩǩnallšem čårstumuužžâst, kååʹtt vuâđđââvv jeäʹrben alggmeer tuâǥǥže leʹbe identitetta. 3 aartikla </p>
<p>Alggmeerain lij jiõččmieʹrreemvuõiggâdvuõtt. Tän vuõiggâdvuõđ vuâđain tõk mieʹrree friijeld politiikklaž staattuuzzeez da ooudâsveʹǩǩe friijeld ekonomiilaž, sosiaalaž da čuõvtemvuõđlaž åårrmõõžžeez. 4 aartikla </p>
<p>Ko alggmeer âʹnne jiõččmieʹrreemvuõiggâdvuõđeez, tõin lij vuõiggâdvuõtt autonomiia da jiõččvaaldšemvuõʹtte aaʹššin, kook koʹlle tõi siisklaž da pääiklaž aaʹššid di tõi jiõččvaaldšemtuâjai teäggtemkuånstid. 5 aartikla 4 ekonomiilaž, sosiaalaž da čuõvtemvuõđlaž instituutteez, seeilteeʹl seämmast vuõiggâdvuõđeez vuässõõttâd teʹl, ko haaʹlee, tiuddmeârrsânji riikk politiikklaž da sosiaalaž jieʹllma di ekonomii- da čuõvtemjieʹllma. 6 aartikla </p>
<p>Juõʹǩǩ persoonâst, kååʹtt kooll alggmeera, lij vuõiggâdvuõtt meerlažvuõʹtte. 7 aartikla 1. Alggmeera kuulli persoonin lij vuõiggâdvuõtt jieʹllma di personnallšem råpplaž da jiõggsaž kuõskteʹmesvuõʹtte, frijja da staanvuõʹtte. 2. Alggmeerain lij õhttsaž vuõiggâdvuõtt jieʹlled friijeld, rääuhast da staaneld pååʹđnallšem meeran, ij-ǥa siʹjjid vuäǯǯ tillõõvvâd joukkhiâvtumuužž leʹbe jeeʹres pâiʹlviõǥǥ, mieʹldd looǥǥeeʹl päärnai seeʹrdtumuš pääkkain jooukâst nobba. 8 aartikla 1. Alggmeerain da tõid kuulli persoonin lij vuõiggâdvuõtt tõõzz, što tõid jeät vuõittu päkkassimilâʹtted, jeät-ǥa tõi kulttuur vuõittu hiâvted. 2. Riikk taʹrjjee viõkkšõs riâššmõõžžid, kooivuiʹm cõõggât da pueʹreet: (a) tuåimmjumuužž, koon jurddân leʹbe vaikktõssân lij tõt, što alggmeerain äʹnsted tõi kuõskteʹmesvuõđ pååđnallšem meeran leʹbe tõi kulttuursaž äärvid leʹbe etnlaž identiteett ; (b) tuåimmjumuužž, koon jurddân leʹbe vaikktõssân lij alggmeerai leʹbe tõid kuulli persooni jânnmi, vuuʹdi leʹbe luâđreeʹǧǧesvuõđi äʹnstumuš; (c) juõʹǩǩnallšem narood päkkseerdid, kooi jurddân leʹbe vaikktõssân lij koon-ne alggmeerai da tõid kuulli persooni vuõiggâdvuõđ neuʹrrumuš da hueʹnumuš; (d) juõʹǩǩnallšem päkkassimilâʹttmõõžž leʹbe päkkõhttumuužž; (e) juõʹǩǩnallšem propaganda, koon jurddân lij ooudâsviikkâd alggmeeraid da tõid kuulli persoonid tillõõvvi nääʹllčårstumuužž leʹbe etnlaž čårstumuužž leʹbe auʹǯǯjed tõõzz. 9 aartikla 5 meerkådda kõõččmõõžžâst åårrai õhttsažkååʹdd leʹbe meerkååʹdd äʹrbbvuõđi da vueʹjji mieʹldd. Tän vuõiggâdvuõđ âânnmõõžžâst jiâ vuäǯǯ seuʹrrjed ni mõõnnallšem čårstumuužž. 10 aartikla </p>
<p>Alggmeeraid ij vuäǯǯ seʹrdded pääkkain jânnmesteez leʹbe vuuʹdsteez. Alggmeeraid ij vuäǯǯ aazzted oʹđđest tõi ouddmiâsttmõõžžtää, koon âlgg raajjâd friijeld da tiõttu vuâđđõõveeʹl, ij-ǥa ouddâl ko lij suåppum ääʹššmieʹlddlaž da vuõiggvuõđmieʹlddlaž koʹrvvõõzzâst da vuäittmõõžži mieʹldd mååusat mäʹccemvuäittmõõžžâst. 11 aartikla 1. Alggmeerain lij vuõiggâdvuõtt spraavdõõttâd da jällted kulttuursaž äʹrbbvuõđeez da vueʹjjeez. Tääzz kooll vuõiggâdvuõtt ooudâsjuäʹtǩǩed, suejjeed da ooudâsviikkâd tõi kulttuuri äiggsab, ânnʼjõž da puõʹtti očndõõttâmååʹblǩid, mâʹte arkeologiilaž da histoorlaž paaiʹǩid, käälvaid, maallid da seremoonid, tekniikk di karttčeäppõõzzid da čuäʹjteei čeäppõõzzid da ǩeʹrjjlažvuõđid. 2. Riikk pueʹree viõkkšõs, õõutsââʹjest alggmeeraivuiʹm ooudâsvikkum riâššmõõžži veäkka alggmeerai kulttuursaž, jiõggsaž, ååskvaž da jiõglvaž jeällmõõžž, kååʹtt lij vaʹlddum täin meerain, tõi ouddmiâsttmõõžžtää, koon âlgg raajjâd friijeld da tiõttu vuâđđõõveeʹl, leʹbe neuʹrreeʹl tõi laaʹjjid, äʹrbbvuõđid da vueʹjjid, da tät pueʹrõsmõõntõõllmõš vuäitt ââʹnned seʹst maacctumuužž. 12 aartikla 1. Alggmeerain lij vuõiggâdvuõtt puʹhtted õlmmsa, spraavdõõttâd, ooudâsviikkâd da mättʼted jiõglvaž da ååskvaž äʹrbbvuõđeez, vueʹjjeez da seremooneez, vuõiggâdvuõtt ooudâsjuäʹtǩǩed, suejjeed da ââʹnned rääuhast ååskvaž da kultturpääiʹǩeez, vuõiggâdvuõtt ââʹnned seremoniikäälveez da mieʹrreed tõi âânnmõõžžâst di vuõiggâdvuõtt pokaineeʹǩǩi leʹbe tõi paaʒʒtõõzzi dommjânnma da čiõkkâmsâjja sättmõʹšše. 2. Riikk ǩiččlâʹtte ainsmâʹtted huâđstes åårrai seremoniikäälvai da pokaineeʹǩǩi leʹbe tõi paaʒʒtõõzzi õsttâmvuõđ da/leʹbe dommjânnma maacctumuužž alggmeeraid õõutsââʹjest kõõččmõõžžâst åårrai alggmeeraivuiʹm ooudâsvikkum vuõiggvuõđmieʹlddlaž, äävai da viõkkšõs riâššmõõžži veäkka. 13 aartikla 6 histooreez, ǩiõleez, njaaʹlmilaž äʹrbbvuõđeez, filosoofeez, ǩeeʹrjtemriâššmõõžžeez da ǩeʹrjjlažvuõđeez di vuõiggâdvuõtt nõõmted da seeilted jiijjâz õhttsažkååʹdd-, pääiʹǩ- da persoon-nõõmeez. 2. Riikk čõõđte viõkkšõs tuåimid ainsmâʹttem diõtt, što tän vuõiggâdvuõđ suejjeet da še tõn, što alggmeer vuäiʹtte fiʹttjed politiikklaž, vuõiggâdvuõđlaž da vaaldšemvuõđlaž mõõntõõllmõõžžid da alggmeer vuäiʹtte šõddâd jiijj fiʹttjum tõin aaʹššin, taarb mieʹldd tuʹlǩǩeem veäkka leʹbe jeeʹres ääʹššmieʹlddlaž kuånstivuiʹm. 14 aartikla 1. Alggmeerain lij vuõiggâdvuõtt aalǥted jiijjâz škooulriâššmõõžžid da – stroittlid, kook ouʹdde mättʼtõõzzid tõi jiijjâz ǩiõlivuiʹm tõi kulttuursaž mättʼtõs- da mättjem-mõõntõõllmõõžžid suåppâmnalla di vuõiggâdvuõtt stuʹvrrjed tõid. 2. Alggmeeraid kuulli persoonin, jeäʹrben päärnain, lij vuõiggâdvuõtt vuäǯǯad kõõččmõõžžâst åårrai riikk škoouʹlʼjumuužž tõn pukin tääʹzzin da pukin vueʹjjin čårstumuužžtää. 3. Riikk čõõđte õõutsââʹjest alggmeeraivuiʹm viõkkšõs tuåimid, što alggmeeraid kuulli persoon, jeäʹrben päärna, še tõi õhttsažkooʹddi åålǥbeäʹlnn åårrai päärna, vuäiʹtte vuäǯǯad jiijjâz kulttuur mättʼtõõzz da jiijjâsǩiõllsaž mättʼtõõzz vuäittmõõžži mieʹldd. 15 aartikla 1. Alggmeerain lij vuõiggâdvuõtt kulttuureez, äʹrbbvuõđeez, histooreez da ǩiččlõõttmõõžžeez äärvouddmõʹšše da määŋgvuõʹtte, kook âʹlǧǧe ääʹššmieʹlddlânji sueiʹmkrâʹstted škoouʹlʼjumuužžâst da õlmmsaž saakkumuužžâst. 2. Riikk čõõđte kõõččmõõžžâst åårrai alggmeeraivuiʹm saaǥǥstõõleeʹl da õhttsažtuâjast tuåimmjeeʹl viõkkšõs tuåimid, kooivuiʹm cõõggât ouddkäddmõõžžid, jaukkeet čårstumuužž da ooudâsviiǥǥât soovšemvuõđ, õhttsažfiʹttjõõzz da šiõǥǥ kõskkvuõđid alggmeerai da puki jeeʹres õhttsažkåʹddjoouki kõõskâst. 16 aartikla 1. Alggmeerain lij vuõiggâdvuõtt aalǥted jiijjâz, jiijjâsǩiõllsaž teâđtemneävvaid da ââʹnned jeeʹres ko alggmeerai teâđtemneävvai pukid maallid čårstumuužžtää. 7 ääʹššmieʹlddlânji alggmeerai kulttuursaž määŋgvuõđ. Riikk auʹʒʒje privatvuäʹmstemnallšem teâđtemneävvaid sueiʹmkrâʹstted ääʹššmieʹlddlânji alggmeerai kulttuursaž määŋgvuõđ nuʹtt, što tät ij seârvvna rääʹjât tiudd sääʹnnfrijjvuõđ ainsmâʹttmõõžž. 17 aartikla 1. Alggmeerain da tõõzz kuulli persoonin lij vuõiggâdvuõtt piâssâd vuässliʹžžen tiuddmeârrsânji pukid staanuum vuõiggâdvuõđid, koid suåvvtet meeraikõskksaž da meersaž tuâjjvuõiggâdvuõđâst. 2. Riikk čõõđte alggmeeraivuiʹm saaǥǥstõõleeʼl da õhttsažtuâjast tuåimmjeeʹl jiijjâsnallšemtuåimid, kooivuiʹm suejjeet alggmeerai päärnaid ekonomiilaž äuʹǩǩenâânnmõõžžâst da tuâjast, kååʹtt vuäitt leeʹd päärnže vaarlaž leʹbe heâmmõõllâd suu škoouʹlʼjumuužž leʹbe heâmmeed päärna tiõrvâsvuõđ leʹbe råpplaž, jiõggsaž, moraalaž leʹbe sosiaalaž ooudâsviikkmõõžž, lokku vääʹldeeʹl täi päärnai jiijjâsnallšem neuʹrreemvuõđ da škoouʹlʼjumuužž miârkktõõzz sij viõkkšõõvvmõõžžeez. 3. Alggmeeraid kuulli persoonin lij vuõiggâdvuõtt tõõzz, što siʹjjid jeät suåvvtuku čårstem tuâjjmääinaid da –jeällmõõžžid, jeäʹrbi mieʹldd kääzzkâʹsttemkõskkvuõđ leʹbe paʹlǩǩumuužž määinaid. 18 aartikla </p>
<p>Alggmeerain lij vuõiggâdvuõtt vuässõõttâd jiijjâz tuåimmjemvuâđđjurddji mieʹlddlânji vaʹllʼjuum võboršeeʹǩǩi pääiʹǩ tuʹmmstõktuõjju aaʹššin, kook vuäiʹtte vaikkted täi meerai vuõiggâdvuõđid, di vuõiggâdvuõtt ooudâsjuäʹtǩǩed da ooudâsviikkâd jiijjâz tuʹmmstõktuâjjorgaaneez. 19 aartikla</p>
<p>Riikk saaǥǥstâʹlle vuõiggmiõllsânji da tuåimmje õhttsažtuâjast kõõččmõõžžâst åårrai alggmeeraivuiʹm täi jiijjâz eeʹttǩemorgaani pääiʹǩ vuäǯǯad tõi friij da tiõttu vuâđđõõvvi ouddmiâsttmõõžž ouddâl ko riikk preʹmme da peʹjje tiuʹdde lääʹjjšiõtteemnallšem leʹbe vaaldšemvuõđlaž tuåimid, kook vuäiʹtte vaikkted alggmeeraid. 20 aartikla 1. Alggmeerain lij vuõiggâdvuõtt ooudâsjuäʹtǩǩed da ooudâsviikkâd politiikklaž, ekonomiilaž, sosiaalaž riâššmõõžžeez leʹbe instituutteez, ââʹnned staaneld jiijjâs piʹrǧǧeem- da ooudâsviikkâmkuånstid di spraavdõõttâd friijeld pukid ääʹrbvuâlaž tuåimmjumuužžeez da jeeʹres ekonomiilaž tuåimmjumuužžeez. 8 vuõiggʼgõttum ääʹššmieʹlddlaž da vuõiggvuõđmieʹlddlaž pueʹrõʹsse. 21 aartikla 1. Alggmeerain lij čårsteǩâni vuõiggâdvuõtt ekonomiilaž da sosiaalaž jeällmõõžži pueʹrumuʹšše jeäʹrbi mieʹldd škoouʹlʼjumuužž, tuâjjvuõđ, ämmatlaž škoouʹlʼjumuužž da oʹđđest škoouʹlʼjumuužž, jälstumuužž, pottsânja âânnmõõžž, tiõrvâsvuõđ da sosialstaan vuuʹdin. 2. Riikk čõõđte viõkkšõs tuåimid da taarb mieʹldd jiijjâsnallšemtuåimid, kooivuiʹm ainsmâʹttet alggmeerai ekonomiilaž da sosiaalaž jeällmõõžži juätkkjeei pueʹrumuužž. Jeäʹrben âlgg väʹldded lokku alggmeeraid kuulli ââʹǩǩoummi, neezzni, nuõri, päärnai da vâkksaž persooni vuõiggâdvuõđid da jiijjâsnallšemtaarbid 22 aartikla 1. Tän čõõđtõõzz tiuʹddepiijjmõõžžâst âlgg väʹldded jeäʹrben lokku alggmeerai ââʹǩǩoummi, neezzni, nuõri, päärnai da vâkksaž persooni vuõiggâdvuõđid da jiijjâsnallšemtaarbid. 2. Riikk čõõđte õõutsââʹjest alggmeeraivuiʹm tuåimid, kooivuiʹm ainsmâʹttet, što alggmeerai neezzan da päärna peäʹsse vuässliʹžžen tiuddmeârrsânji suõʹjjumuužžâst da staanmõõžžâst juõʹǩǩnallšem pâiʹlviõǥǥ da čårstumuužž vuâstta. 23 aartikla </p>
<p>Alggmeerain lij vuõiggâdvuõtt mieʹrreed da ooudâsviikkâd vuõss-sâjjsaž täävtõõzzid da strategiaid , kook kuâʹsǩǩe tõi ooudâsviikkâmvuõiggâdvuõđ âânnmõõžž. Alggmeerain lij jeäʹrben vuõiggâdvuõtt vuässõõttâd aktiiveld tõid vaikkteei tiõrvâsvuõđhuõll- da aassâmpõrttprograammi di jeeʹres ekonomiilaž da sosiaalaž prograammi ooudâsviikkmõʹšše da tõi tuʹmmstõõǥǥi tuejjumuʹšše di vuõiggâdvuõtt vuäittmõõžži mieʹldd vaaldšed täid prograammid jiijjâs tuåimmorgaaneez pääiʹǩ. 24 aartikla 1. Alggmeerain lij vuõiggâdvuõtt spraavdõõttâd ääʹrbvuâlaž talkstõõllmõõžžeez da ooudâsjuäʹtǩǩed tiõrvâsvuõđhåiddvueʹjjeez, mieʹldd looǥǥeeʹl vääžnai sââddai, jieʹllʼji da mineraali ruõkkmõš. </p>
<p>Alggmeeraid kuulli persoonin lij še čårsteʹmes vuõiggâdvuõtt vuäǯǯad pukid sosial- da tiõrvâsvuõđhuõllkääzzkõõzzid. 9 da jiõggsaž tiõrvâsvuõđ tässa. Riikk čõõđte taarbšemnallšem tuåimid, kooivuiʹm ǩiččlõõđât vuäǯǯad siõmmnai siõmmnai tän vuõiggâdvuõđ tiuddmieʹrrsaž teâuddjumuužž. 25 aartikla </p>
<p>Alggmeerain lij vuõiggâdvuõtt ooudâsjuäʹtǩǩed da raaveed alggmeernallšem jiõglvaž kõskkvuõđ jânnmid, vuuʹdid, čaaʹʒʒid, reddmiârid da jeeʹres luâđreeʹǧǧesvuõđid, koid alggmeer liâ ääʹrbvuâlželd vuäʹmstam leʹbe muđoi huâđstes âânnam, di seeilted tääzz kuulli vasttõõzzeez puõʹtti puõlvvõõǥǥid. 26 aartikla 1. Alggmeerain lij vuõiggâdvuõtt jânnmid, vuuʹdid da luâđreeʹǧǧesvuõđid, koid alggmeer liâ ääʹrbvuâlželd vuäʹmstam, huâđstes âânnam leʹbe muđoi âânnam leʹbe haʹŋǩǩääm. 2. Alggmeerain lij vuõiggâdvuõtt vuäʹmsted, ââʹnned, ooudâsviikkâd da vaaldšed tõid jânnmid, vuuʹdid da luâđreeʹǧǧesvuõđid, kook liâ tõi huâđast ääʹrbvuâlaž vuäʹmstumuužž leʹbe jeeʹres ääʹrbvuâlaž huâđastââʹnnmõõžž leʹbe ââʹnnmõõžž vuâđain leʹbe koid tõk liâ muđoi haʹŋǩǩääm. 3. Riikk tobdste täid jânnmid, vuuʹdid da luâđreeʹǧǧesvuõđid lääʹjjest da suejjee tõid laaʹjjin. Tän tobdstumuužžâst âlgg ääʹššmieʹlddlânji slävvõõttâd kõõččmõõžžâst åårrai alggmeerai vueʹjjid, äʹrbbvuõđid da jânnamvaaldšemriâššmõõžžid. 27 aartikla </p>
<p>Riikk vuâđđee da peʹjje tiuʹdde õõutsââʹjest ääʹššvuäʹmsteei alggmeeraivuiʹm mõõntõõllmõõžž, kååʹtt lij vuõiggvuõđmieʹlddlaž, vääʹldest friijteʹmes, objektiivlaž, äävai da čõõđkuâsttjeei di kååʹtt toobdast ääʹššmieʹlddlânji alggmeerai laaʹjjid, äʹrbbvuõđid, vueʹjjid da jânnamvaaldšemriâššmõõžžid, tobdsteem diõtt da räʹtǩǩeem diõtt alggmeerai vuõiggâdvuõđid, kook kuâʹsǩǩe tõi jânnmid, vuuʹdid da luâđreeʹǧǧesvuõdid, mieʹldd looǥǥeeʹl tõi jânnmid, vuuʹdid da luâđreeʹǧǧesvuõđid, koid alggmeer liâ ääʹrbvuâlželd vuäʹmstam leʹbe muđoi huâđstes âânnam leʹbe âânnam. Alggmeerain âlgg leeʹd vuõiggâdvuõtt vuässõõttâd tän mõõntõõllmõʹšše. 28 aartikla 1. Alggmeerain lij vuõiggâdvuõtt pueʹrumuʹšše vueʹjjin, kååʹtt vuäitt ââʹnned seʹst jeäʹrbi mieʹldd maacctumuužž, leʹbe teʹl ko maacctumuš ij leäkku vuäittmõõžžâst, alggmeerain lij vuõiggâdvuõtt ääʹššmieʹlddlaž, vuõiggvuõđmieʹlddlaž da mååžna suåvlaž koʹrvvõʹsse jânnmin, vuuʹdin da luâđreeʹǧǧesvuõđin, koid alggmeer liâ vuäʹmstam leʹbe muđoi huâđtes âânnam leʹbe âânnam da kook 10 âânnam leʹbe päʹrttääm täi meerai ouddmiâsttmõõžžtää, koon âlgg raajjâd friijeld da tiõttu vuâđđõõveeʹl. 2. Teʹl ko jeät kõõččmõõžžâst åårrai meeraivuiʹm friijeld muđoi jeeʹresnalla suåppu, koʹrvvõõzz spraavdõõđât šlaajj mieʹldd, šõrrâdvuõđ mieʹldd da vuõiggâdvuõđlaž staattuuzz mieʹldd vaʹstteei jânnmen, vuʹvdden da luâđreeʹǧǧesvuõttân leʹbe teäʹǧǧkoʹrvvõssân leʹbe jeeʹres ääʹššmieʹlddlaž pueʹrumuššân. 29 aartikla 1. Alggmeerain lij vuõiggâdvuõtt ruõkkâd da suejjeed pirrõõzz di jânnmeez leʹbe vuuʹdeez da luâđreeʹǧǧesvuõđeez puuʹtʼtemoodd. Riikk väʹldde âânnmõʹšše da peʹjje tiuʹdde alggmeeraid tän ruõkkâm da suejjeem diõtt jurddum veäʹǩǩtemprograammid čårstumuužžtää. 2. Riikk čõõđte viõkkšõs tuåimid ainsmâʹttem diõtt, što alggmeerai jânnmid leʹbe vuuʹdid jeät ruõkku jeät-ǥa ni õʹnnu loppruõkkâmsââʹjjen vaarlaž kuânaid tõi ouddmiâsttmõõžžtää, koon âlgg raajjâd friijeld da tiõttu vuâđđõõveeʹl, 3. Riikk čõõđte še taarb mieʹldd viõkkšõs tuåimid ainsmâʹttem diõtt, što alggmeerai tiõrvâsvuõđ praavjumuʹšše, ooudâsjuäʹtkkmõʹšše da maacctumuʹšše jurddum prograamm, koid vaarlaž kuânai vaikktõõzzid vuâlla šõddi meer ooudâsveʹǩǩe da čõõđte, piijât ääʹššmieʹlddlânji tiuʹdde. 30 aartikla 1. Alggmeerai jânnmin da vuuʹdin ij vuäǯǯ spraavdõõttâd sääldatlaž tuåimmjumuužžid, jõs tõt ij leäkku vuâđđõõvvâm äʹšša kuulli takai ouddõõzz diõtt, leʹbe jõs tõʹst ij leäkku muđoi friijeld suåppum kõõččmõõžžâst åårrai alggmeeraivuiʹm leʹbe jõs tõk jiâ leäkku tõn raukkâm. 2. </p>
<p>Riikk saaǥǥstâʹlle viõkksânji kõõččmõõžžâst åårrai alggmeeraivuiʹm ääʹššmieʹlddlaž mõõntõõllmõõžžin da jeäʹrben tõi meerai eeʹttǩemorgaan pääiʹǩ ouddâl tõi jânnmi leʹbe vuuʹdi âânnmõõžž sääldatlaž tuåimmjumuʹšše. 31 aartikla 1. Alggmeerain lij vuõiggâdvuõtt ooudâsjuäʹtǩǩed, vaaldšed, suejjeed da ooudâsviikkâd kultturpreeddneez, äʹrbbvuõtt-teâđeez da ääʹrbvuâlaž kultturõõlmtumuužžeez di tiõđeez, teknologeez da kulttuureez jeeʹres očndõõttâmååʹblǩid, mieʹldd looǥǥeeʹl oummunallšem da geneettlaž resuurss, siõmmân, talkkâz, teâtt jieʹllʼji da šââddai jiijjâsnallšemvuõđin, njaaʹlmilaž äʹrbbvuõtt, ǩeʹrjjlažvuõtt, 11 vuõiggâdvuõtt ooudâsjuäʹtǩǩed, vaaldšed, suejjeed da ooudâsviikkâd tääzz kultturpreeddna, äʹrbbvuõtt-tiõttu da ääʹrbvuâlaž kultturõõlmtumuužžid kuõskki jiõggsaž jeällmõõžžeez. 2. Riikk čõõđte õõutsââʹjest alggmeeraivuiʹm viõkkšõs tuåimid, kooivuiʹm tobdstet täi vuõiggâdvuõđi âânnmõõžž da suejjeet tõn. 32 artikla 1. Alggmeerain lij vuõiggâdvuõtt mieʹrreed da ooudâsviikkâd vuõssʼsâjjsaž täävtõõzzid da strategiaid jânnmeez leʹbe vuuʹdeez da jeeʹres luâđreeʹǧǧesvuõđeez ooudâsviikkâm leʹbe ââʹnnem vääras. 2. Riikk saaǥǥstâʹlle vuõiggmiõllsânji da tuåimmje õhttsažtuâjast kõõččmõõžžâst åårrai alggmeeraivuiʹm täi jiijjâz eeʹttǩemorgaani pääiʹǩ vuäǯǯam diõtt tõi friij da tiõttu vuâđđõõvvi ouddmiâsttmõõžž ouddâl ko riikk preʹmme haʹŋǩǩõõzzid, kook vaikkte alggmeerai jânnmid leʹbe vuuʹdid da jeeʹres luâđreeʹǧǧesvuõđid, jeäʹrben teʹl ko leät ooudâsviikkmen, ââʹnnmen leʹbe äuʹǩǩeʹmmen mineral- leʹbe čääʹccvääraid leʹbe jeeʹres luâđreeʹǧǧesvuõđid. 3. Riikk taʹrjjee viõkkšõs riâššmõõžžid, kooivuiʹm pueʹreet ääʹššmieʹlddlânji da vuõiggvuõđmieʹlddlânji ooudbeäʹlnn peäggtum tuåimmjumuužž, da tõin feʹrttai čõõđted ääʹššmieʹlddlaž tuåimid, kooivuiʹm uuʹcceet ekonomiilaž, sosiaalaž, čuõvtemvuõđlaž da jiõglvaž häittvaikktõõzzid, kook tillâʹvve pirrõʹsse. 33 artikla 1. Alggmeerain lij vuõiggâdvuõtt mieʹrreed jiijjâz idenditeettâst leʹbe vuässlažvuõđâst vueʹjjeez da äʹrbbvuõđeez mieʹlddlânji. Tät ij hueʹned alggmeeraid kuulli persooni vuõiggâdvuõđ vuäǯǯad jeällriikkeez meerlažvuõđ. 2. Alggmeerain lij vuõiggâdvuõtt mieʹrreed tuåimmorgaaneez raajõõzzid da vaʹlljeed tõi vuässlaid jiijjâz mõõntõõllmõõžžeez jääʹǩǩteeʹl. 34 artikla </p>
<p>Alggmeerain lij vuõiggâdvuõtt ooudeed, ooudâsviikkâd da ooudâsjuäʹtǩǩed tuåimmorgaaneez raajõõzzid di jiijjâsnallšem vueʹjjeez, jiõglvažvuõđeez, äʹrbbvuõđeez, mõõntõõllmõõžžeez di tobddmõõžžeez di mååžnai vuõiggâdvuõttriâššmõõžžeez leʹbe –vueʹjjeez meeraikõskksaž ooumažvuõiggâdvuõttnoormi mieʹlddlânji. 35 artikla 12 36 artikla 1. Alggmeerain, jeäʹrben meeraikõskksaž raaji juõkkum meerain, lij vuõiggâdvuõtt ooudâsjuäʹtǩǩed da ooudâsviikkâd pâʹjjel raaji mõõnni õhttvuõđid, kõskkvuõđid da õhttsažtuâi, mieʹldd looǥǥeeʹl jiõglvaž, čuõvtemvuõđlaž, politiikklaž, ekonomiilaž da sosiaalaž tuåimmjumuš, di tõõzz kuulli persoonivuiʹm da jeeʹres meeraivuiʹm. 2. Riikk čõõđte alggmeeraivuiʹm saaǥǥstõõleeʹl da õhttsažtuâjast tuåimmjeeʹl viõkkšõs tuåimid, kooivuiʹm hiâlpeet tän vuõiggâdvuõđ âânnmõõžž da ainsmâʹttet tõn teâuddjumuužž. 37 artikla 1. Alggmeerain lij vuõiggâdvuõtt tõõzz, što tõi ääʹššmieʹlddlaž riikkivuiʹm leʹbe täi čuâvvairiikkivuiʹm tuejjuum suåppmõõžž da jeeʹres ouddneei riâššmõõžž tobdstet, tõid jääʹǩǩtet da tõid viiǥǥât viõʹǩǩe, di tõõzz, što riikk slävvee da jääʹǩǩte täid suåppmõõžžid da jeeʹres ouddneei riâššmõõžžid. 2. Ij ni mõõn tän čõõđtõõzzâst vueiʹt tuʹlǩǩeed nuʹtt, što tõk ǩieʹppee leʹbe jaukkee alggmeerai vuõiggâdvuõđid, kook liâ mieʹrruum suåppmõõžživuiʹm da jeeʹres ouddneei riâššmõõžživuiʹm. 38 aartikla </p>
<p>Riikk čõõđte alggmeeraivuiʹm saaǥǥstõõleeʹl da õhttsažtuâjast tuåimmjeeʹl viõkkšõs ääʹššmieʹlddlaž tuåimid, mieʹldd looǥǥeeʹl lääʹjjšeâtteemtuåim, tän čõõđtõõzz täävtõõzzi õsttâm diõtt. 39 artikla </p>
<p>Alggmeerain lij vuõiggâdvuõtt vuäǯǯad riikkin da meeraikõskksaž õhttsažtuâi pääiʹǩ ekonomiilaž da teknlaž vieʹǩǩ, što vuäiʹtte piâssâd vuäʹssliʹžžen tän čõõđtõõõzzâd åårrai vuõiggâdvuõđin. 40 aartikla </p>
<p>Alggmeerain lij vuõiggâdvuõtt ääʹššmieʹlddlaž da vuõiggvuõđmieʹlddlaž mõõntõõllmõõžžid, koin rääʹtǩet tõi konfliiktid da reeidaid riikki leʹbe jeeʹres vuäʹssbeäʹlivuiʹm, vuõiggâdvuõtt vuäǯǯad ääʹšš kuõskki tuʹmmstõõǥǥ mââʹjeeǩâni da vuõiggâdvuõtt viõkkšõs vuõiggâdvuõttsuejjeemkuånstid pukid oʹdinaknallšem da kollektiivlaž vuõiggâdvuõđeez neuʹrreem vuâstta. Näkam tuʹmmstõõǥǥâst âlgg väʹldded ääʹššmieʹlddlânji lokku kõõččmõõžžâst åårrai alggmeerai vueʹjjid, äʹrbbvuõđid, šeâttmõõžžid da vuõiggâdvuõttriâššmõõžžid di meeraikõskksaž ooumažvuõiggâdvuõđid. 13</p>
<p>Õhttõõvvâm Meerkooʹddi riâššmõõžž orgaan da jiijjâsnallšemorganisaatia di jeeʹres halltõõzzi kõskksaž organisaatia âʹlǧǧe peäʹlstes ooudâsviikkâd tän čõõđtumuužž tiuddmieʹrrsaž teâuddjumuužž jeäʹrbi mieʹldd riâžžeeʹl teäggtemõhttsažtuâi da teknlaž viõǥǥ. Âlgg väʹldded ââʹnnem vuâlla kuånstid, kooivuiʹm ainsmâʹttet alggmeerai vuässõõttmõõžž aaʹššid, kook vaikkte tõid. 42 artikla </p>
<p>Õhttõõvvâm Meerkååʹdd, tõn orgaan, mieʹldd looǥǥeeʹl alggmeerai aaʹššid ǩiõttʼtõõlli põõšši foorum, di jiijjâsnallšemorganisaatia, še mäddtääʹzzest, da vuässlažriikk ooudâsveʹǩǩe tän čõõđtõõzz slävvõõttmõõžž da tiuddmieʹrrsaž suåvvtumuužž di seuʹrrje tän čõõđtõõzz vaikktemvuõđ. 43 aartikla </p>
<p>Tän čõõđtõõzzâst tobdstum vuõiggâdvuõđ räʹjje uuʹccmõstääʹzz, koon taarbšet maaiʹlm alggmeerai seillmõõžž, äärv da pueʹrrjieʹllem staannâm diõtt. 44 aartikla </p>
<p>Pukid tän čõõđtõõzzâst tobdstum vuõiggâdvuõđid da frijjvuõđid staanât alggmeeraid kuulli åummaid da neezznid õõutʼtääʹsseld. 45 aartikla </p>
<p>Ij ni mõõn tän čõõđtõõzzâst vuäǯǯ tuʹlǩǩeed nuʹtt, što tõk rääʹjte leʹbe looppte alggmeerai ânnʼjõž leʹbe mååžna puõʹtti vuõiggâdvuõđid. 46 aartikla 1. Ij ni mõõn tän čõõđtõõzzâst vuäǯǯ tuʹlǩǩeed nuʹtt, što tõt miârksõõvči tõn, što mõõn-ne riikkâst, meerast, jooukâst leʹbe persoonâst leʹčči vuõiggâdvuõtt vuässõõttâd tuåimmjumuʹšše leʹbe spraavdõõttâd tuâi, kååʹtt lij Õhttõõvvâm Meerkooʹddi vuâđđǩeeʹrj vuâsttsaž, ij-ǥa tuʹlǩǩeed nuʹtt, što tõt soovšeʹči tuåimmjumuužž, kååʹtt obbnes leʹbe bieʹǩǩ piʹǧǧeʹčči/tiuddvälddsaž da pååʹđnallšem riikki vooudlaž čââppvuõđ leʹbe politiikklaž õhttnažvuõđ leʹbe hueʹneʹčči tõid, ij-ǥa maazzlââʹstče näkam tuåimmjumuʹšše. 2. Ââʹnnmen tän čõõđtõõzzâst õõlmtõttum vuõiggâdvuõđid âlgg släävvad puki ooumažvuõiggâdvuõđid da vuâđđfrijjvuõđid. Tän čõõđtõõzzâst õõlmtõttum vuõiggâdvuõđi âânnmõʹšše vuäǯǯ tillâvved tåʹlǩ laaʹjjin šiõttuum rääʹjtõõzzid meeraikõskksaž ooumažvuõiggâdvuõttõõlǥtõõzzi mieʹlddlânji. Täk 14 vuõiggâdvuõđid da frijjvuõđid tobdstet da tõid slävvõõđât ääʹššmielddsânji da što demokraattlaž õhttsažkååʹdd vuõiggʼgõʹttum da vääžnmõs õõlǥtõõzz teâuddje. 3. Tän čõõđtõõzz âlgg tuʹlǩǩeed nuʹtt, što jääʹǩǩteeʹl vuõiggâdvuõđmieʹlddlažvuõđ, meervääʹld, ooumâžvuõiggâdvuõđi släävvmõõžž, tääʹssäärv, õõutverddsažvuõđ, šiõǥǥ vaaldšem da vuõiggmiõl vuâđđjurddjid. </p>
</body></document>
