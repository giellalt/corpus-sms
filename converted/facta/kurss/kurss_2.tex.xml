<document xml:lang="sms" id="no_id"><header><title/><genre code="facta"/><author><unknown/></author><wordcount>188</wordcount><conversion_status type="standard"/><availability><license type="standard"/></availability><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Evvan da Mäˊrjj</p>
<p>Täˊst lij neezzan. Son lij Mäˊrjj. Da täˊst lij ooumaž. Suu nõmm lij Evvan. Evvan lij sami kuˊǩes ooumaž, a Mäˊrjj lij miâlggâd occkaž. Mäˊrjj vuäinn Evvan åuggan da mâânn suu årra.</p>
<p>Mäˊrjj:</p>
<p>Tiõrv!</p>
<p>Evvan:</p>
<p>Tiõrv, tiõrv!</p>
<p>Mäˊrjj:</p>
<p>Mon leäm Mäˊrjj. Ǩii ton leäk?</p>
<p>Evvan:</p>
<p>Muu nõmm lij Evvan. Evvan Evvan.</p>
<p>Mäˊrjj:</p>
<p>Tuu eeˊjj nõmm še lij Evvan.</p>
<p>Evvan:</p>
<p>Nuˊtt-i lij. Eˊčč lij Kuˊǩes-Evvan.</p>
<p>Mäˊrjj:</p>
<p>Mon leäm Sverloff Mäˊrjj. Sverloff lij muu famiˊljnõmm.</p>
<p>Evvan:</p>
<p>Teâđam. Tõt lij sami jõnn sokk. A mâiˊd ton tuejjääk?</p>
<p>Mäˊrjj:</p>
<p>Mon leäm pävvar da leäm reâuǥast Čeˊvetjääuˊr škooulâst. Koˊst ton leäk tuejast?</p>
<p>Evvan:</p>
<p>Muu tuejj lij tuõddrest. Mon leäm puäʒʒooumaž. Täˊbbe vääldam jieˊrj ǩidd, ko ääiǥam vueˊlǧǧed vuejjad.</p>
<p>Mäˊrjj:</p>
<p>Mõõn âkksaž ton leäk?</p>
<p>Evvan:</p>
<p>Mon leäm kuâhttlokutt eeˊǩǩed. A ton?</p>
<p>Mäˊrjj:</p>
<p>Mon leäm kuâhttlonellj eeˊǩǩed.</p>
<p>Evvan:</p>
<p>Koˊst ton, Mäˊrjj, jälstak?</p>
<p>Mäˊrjj:</p>
<p>Mon jälstam dååma. Muu põrtt lij Čeˊvetjääuˊrest.</p>
<p>Evvan:</p>
<p>Čeˊvetjäuˊrr lij mooččâs sijdd.</p>
<p>Mäˊrjj:</p>
<p>Naa-a. Leâˊša ââˊn mon kâˊl vuâlǥam. Mon õõlǥam vuäˊstted võl mâiˊd-ne porrmõõžžid, ouddâl ko kaupp mâânn ǩidd.</p>
<p>Evvan:</p>
<p>Vuäitam-a pueˊtted jâđđa tuu årra kaaˊfstõõllâd?</p>
<p>Mäˊrjj:</p>
<p>Puäˊđ, puäˊđ. Mon pääštam viõˊlǧǧesleeiˊbid.</p>
<p>Evvan:</p>
<p>Mõõn tiõrvân!</p>
<p>Mäˊrjj:</p>
<p>Kuõđđu tiõrvân!</p>
</body></document>
