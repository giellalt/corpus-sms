<document xml:lang="sms" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>272</wordcount>
    <conversion_status type="standard"/>
    <availability>
      <license type="standard"/>
    </availability>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Next: </em>
    </p>
    <p>About this document ...</p>
    <p>
      <em type="bold">Up: </em>
    </p>
    <p>kurss_4</p>
    <p>
      <em type="bold">Previous: </em>
    </p>
    <p>kurss_4</p>
    <p type="title">Määˊrj puärraz</p>
    <p>Lij täˊlvv. Peiˊvv ij pääˊšt teänab, ko lij rosttovmään. Neljdpeeiˊv šillju vuejj ruõˊpsses autt. Määˊrj eˊčč, jeäˊnn da viˊllj puäˊtte kuâssa, ko lij Määˊrj šõddâmpeiˊvv. Viiˊlljâst lij suu kaass mieˊldd. Sij kuälkte uˊhsse de puäˊtte sizz. Evvan lij juˊn Määˊrj åˊrnn. Määˊrj jeäˊnn, Dåˊmnn, ij toobd suu, leâˊša Määˊrj eˊčč, Ǩiurrâl, tåbdd da tiõrvat: <span type="quote">“Tiõrv!”</span></p>
    <p>Evvan:</p>
    <p>Tiõrv, tiõrv. Mâiˊd mainstak?</p>
    <p>Ǩiurrâl:</p>
    <p>A, jiõm ni mâiˊd. Täˊst lij muu kaav, Dåˊmnn, da täˊst lij Määˊrj viˊllj, Väˊsǩǩ.</p>
    <p>Mäˊrjj:</p>
    <p>Jeäˊnn, täˊst lij Evvan. Son lij Kuˊǩes-Evvan päˊrnn.</p>
    <p>Vääˊsǩ kaass lij čappâd. Tõn nõmm lij Misu. Väˊsǩǩ da kaass seäˊrre. Evvan, Mäˊrjj, suu eˊčč da jeäˊnn äˊlǧǧe kaaˊfstõõllâd da mainsted kõskkneez.</p>
    <p>Evvan:</p>
    <p>Mon leäm jiânnai čiõkkrest. Muu jään, jieˊǩǩ da čieˊcc lie tõn seämma čiõkkrest. Muˊst jie leäkku viiˊllj, leâˊša muˊst lie koumm vueˊbb. Mon leäm piârri oˊdinakai päˊrnn.</p>
    <p>Dåˊmnn:</p>
    <p>Kuärr-a tuu jeäˊnn pihttsid?</p>
    <p>Evvan:</p>
    <p>Kâˊl son kuärr. Son kuärr ââˊn muu uˊcc vuäbba, Äännže, kååut da kuurta. Son lij sami čieˊppes kuärrai, kååˊtt silttad kuärrad juõˊǩǩnallšem pihttsid: puusid, kähttnid da pääiˊdid.</p>
    <p>Ǩiurrâl:</p>
    <p>Muˊst lij ođđ motorǩeâlkk. Tõt jåått puârast. Mij vueˊlǧǧep puõccid noorrâd vuõssaarǥ tueˊlää. Ton-tâma še vuâlǥak, Evvan?</p>
    <p>Evvan:</p>
    <p>Tiõttlõs mon vuâlǥam. Puäđam tuu årra tueˊlää. Muˊst kâˊl lij vuäˊmm motorǩeâlkk, leâˊša tõt jåått võl nuˊtt puârast, što jiõm taarbâž ođđ ǩeâlk.</p>
    <p>Puk mainste da kaaˊfstâˊlle pååˊrd pirr. Seeˊst lij hääˊsǩ. Sõrgg jeäˊǩǩääž šâdd.</p>
    <p>Dåˊmnn:</p>
    <p>Ââˊn meeˊst kâˊl feˊrttai vueˊlǧǧed domoi. Pääˊcced tiõrvân!</p>
    <p>Ǩiurrâl:</p>
    <p>Kâˊl äiˊǧǧ jåått jåˊttlõnji. Pääˊcced tiõrvân!</p>
    <p>Mäˊrjj da Evvan:</p>
    <p>Mõõnnâd tiõrvân!</p>
    <p>Väˊsǩǩ:</p>
    <p>Kuâđđjeˊǩed tiõrvân!</p>
    <p>Mäˊrjj da Evvan:</p>
    <p>Mõõn tiõrvân!</p>
    <p>
      <em type="bold">Next: </em>
    </p>
    <p>About this document ...</p>
    <p>
      <em type="bold">Up: </em>
    </p>
    <p>kurss_4</p>
    <p>
      <em type="bold">Previous: </em>
    </p>
    <p>kurss_4</p>
  </body>
</document>
