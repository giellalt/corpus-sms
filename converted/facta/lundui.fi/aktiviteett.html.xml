<document xml:lang="sms" id="no_id"><header><title>Če´vetjääu´r - Njauddâm vuu´d aktivitee´tt - Lundui.fi</title><genre code="facta"/><author><unknown/></author><wordcount>503</wordcount><conversion_status type="standard"/><availability><license type="standard"/></availability><origFileName>http://www.lundui.fi/se/saamkiolle/cevetjaurrnjauddamvuvdd/aktiviteett</origFileName><parallel_text xml:lang="fin" location="aktiviteetit_7.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Hyppää sisältöön</p>
<p>Raba fálu</p>
<list><p type="listitem">Suomeksi</p>
<p type="listitem">In English</p>
<p type="listitem">På svenska</p>
<p type="listitem">Anarâškielâ</p>
<p type="listitem">中文</p>
<p type="listitem">По-русски</p>
</list><p type="title">Čeʹvetjääuʹr - Njauddâm vuʹvdd</p>
<list><p type="listitem">Aktiviteeʹtt</p>
<p type="listitem">Åårstempääiʹǩ</p>
<p type="listitem">Histoor</p>
<p type="listitem">Jååʹttemõhttõõzz da kaart</p>
<p type="listitem">Luâtt</p>
<p type="listitem">Tääuʹjmõs kõõččmõõžž</p>
<p type="listitem">Vuâkkõõzz</p>
<p type="listitem">Lââʹssteâđaid</p>
</list><p type="title">Sääʹmǩiõʹlle</p>
<list><p type="listitem">Nuõʹrttsaaʹmi äʹrbbvuõttpõrtt</p>
<p type="listitem">Låttjooǥǥ sääʹmǩeeʹdd</p>
<p type="listitem">Čuõmmjooǥǥ sääʹmǩeʹdd</p>
<p type="listitem">Čeʼvetjäuʼrr – Pulmank -ǩeäinn</p>
<p type="listitem">Čeʹvetjääuʹr - Njauddâm vuʹvdd</p>
<p type="listitem">Väccâr põõstaijânnam vuʹvdd</p>
</list><list><p type="listitem">Aktiviteeʹtt</p>
<p type="listitem">Åårstempääiʹǩ</p>
<p type="listitem">Histoor</p>
<p type="listitem">Jååʹttemõhttõõzz da kaart</p>
<p type="listitem">Luâtt</p>
<p type="listitem">Tääuʹjmõs kõõččmõõžž</p>
<p type="listitem">Vuâkkõõzz</p>
<p type="listitem">Lââʹssteâđaid</p>
</list><p type="title">Mâiʹd Čeʹvetjääuʹr - Njauddâm vuuʹdest vuäitt tuejjeed?</p>
<p type="title">Väʹʒʒed pelkkum peelktõk da Sääʹmpälggaz mieʹldd</p>
<p>Čeʹvetjääuʹr - Njauddâm vuuʹdest lij Sääʹmpääʹljes - nõmmsaž kruuggpeelktõk. Vuuʹd luõttu vuäitt še toobdstõõttâd jiiʹjjes pälggsid vääʹʒʒeeʹl. Vuʹvdd vuâll tââvas Kaldoaaiv põõstaijânnma, koon čõõđ jåʹtte kueʹhtt kuʹǩes Čeʹvetjääuʹrest aʹlǧǧi peelktõõǥǥ. Čeʹvetjääuʹr - Njauddâm vuuʹd saaujbeäʹlnn älgg Väccâr põõstaijânnam.</p>
<p type="title">Meällad da suukkâd</p>
<p>Njauddâmjooǥǥ kuõšk abbsi čõõđ di Čeʹvetjäurra kuõskki jokk- da jääuʹrmaaʹtǩi čõõđ mâʹnne meällamvääl. Jäuʹrr- da jokkmääʹtǩ liâ põõstaijânnamnallšem: ââldmõs čuâkksa lij määŋg ǩilomettar mäʹtǩǩ. Jäuʹrrjõõrŋ suäʹppe še suuǥǥemma.</p>
<p type="title">Ǩiõččâd vueiʹnelm- da ǩiõččâmpaaiʹǩid</p>
<p>Mooččâs kueʹstelm ävvne Õllvääʹr da Vainosvueiʹv âʹlnn Sääʹmpälggaz kuâŋŋsest. Njuäʹmmelvuäivva kuärŋŋmõš paʹlǩǩeet mooččâs kueʹstlmin pâʹjjel Čeʹvetjääuʹr.</p>
<p type="title">Tobddstõõttâd luâttpõʹrtte</p>
<p>Sääʹmpõõrt päiʹǩǩ lij Čeʹvetjääuʹr siidâst. Sääʹmpõõrt vuäʹmm tiiŋg da snimldõõǥǥ mainste nuõrttsämmlai histoorest da kulttuurest. Põõrtâst vuäǯǯ vuäʹppõõzz da tåʹben liâ še kaaupšemnalla sääʹmǩiõttʼtuâi di Meäʹcchalltõõzz ouddaz. Sääʹmpõrtt lij äävai ǩeässa.</p>
<p type="title">Čuõiggâd meäʹccjânnmest</p>
<p>Vuuʹdest vuäǯǯ čuõiggâd, ij taarbâž meäʹccjânnmest jååʹttemlååʹvid. Ruõʹpsses ruõssin tiõttum Čeʹvetjäuʹrr - Pulmank - čuõiggâmlaatt lij põõstaijânnamnallšem: čuõiggâmlaađ jeät äävukku äiʹǧǧkõõskinalla da čuõiggi vuäǯǯ jiõčč čiõppeed obbsest bieʹǩǩ määʹtǩ. Huõlltuâjai da pääiʹklaž aazzji jååttmõõžž diõtt šâʹdde ǩeâlkktuäʹl, kooi mieʹldd vuäitt še čuõikkâd pannšoŋŋân.</p>
<p type="title">Ǩueʹllšeeʹlled</p>
<p>Vuuʹd kueʹlljääuʹr ǩeäʹsse kueʹllšiiʹlljid. Vuuʹdest vuäǯǯ vuäggad da tälvva vuäggad kalddjest nõtta lååʹv, leša ij seârvvna luõss- da šapššvââʹllj kuõškk njeeʹšǩi da vuâllõõǥǥi veʹrddpaaiʹǩin. Jeeʹres kueʹllšeellmõõžž ǥu vuäggam da tälvva kalddjest vuäggam diõtt 18- 64-âkksain âlgg mäʹhssed kueʹllšeellemhåiddmähss da vuäʹstted äššakuulli kueʹllšeeʹllemlååʹpp. Pâjj-Sääʹmjânnam Põõstaijânnam vuudest lååʹpp nââmar 1564 kätt miâlddâd šuuʹreld vuäjj-, jokk- da jäuʹrrčaaʹʒʒin ǩueʹllšeellmõõžž Aanar da Uʹccjooǥǥ kooʹddi vuuʹdest. Njauddâmjoʹǩǩe kueʹllšeeʹllemlååʹpp nââmar lij 1565. Njauddâmjooǥǥâst liâ kueʹhtt kueʹllšeeʹllemvuuʹd, da kueʹllšeeʹllemäiʹǧǧ lij 1.6. - 31.8. Njauddâmjooǥǥ kueʹllšlaaʹjj liâ jiõŋŋmiârluõss, kuʹvǯǯ, sâʹvvel, šapšš, vuâsk, nuʹǩǩeš da vueʹšnn - vuäʹinnmõõžž mieʹldd pueʹrmõš poppeei šiil lij sâʹvvel. Čeʹvetjääuʹr vuuʹdest čaaʹʒʒi väʹlddšlaaʹjj liâ sâʹvvel, nuʹǩǩeš, vuâsk, šapšš da räudd.</p>
<p>Lååʹvid kaaupšet Meäʹcchalltõõzz tuåimmpääiʹǩest Âʹvvlest da Pâjj-Sääʹmjânnam luâđkuvddlõõzzâst.</p>
<p>Gyrodactylis salaris-luõssparatiiss iʹlla veâl leävvnam ärvvsaž luõssjooǥǥid.</p>
<p type="title">Meäccjed</p>
<p>Čeʹvetjääuʹr - Njauddâm vuʹvdd kooll kueʹhtten lååʹppvoudda: 1605 Njauddâm da 1606 Väccär. Vuuʹdin kaaupšet suutki mieʹldd rääʹjtum mieʹrr uʹccšiillååʹvid, kooivuim åuggpäiʹǩǩkåddlaž vuäitt meäccjed meäccjemääiʹji äiʹǧǧen reeppaid, njuäʹmmlid, uʹccnääuʹdid da čääʹcclooʹddid. Vuuʹd âʹlddtuõddrin liâ šiõǥǥ reppmäädd. Puäʒʒhoiʹddjummuš lij vuuʹdest vääžnai jieʹllemvueʹǩǩ da tõn diõtt tiârri piânnjest meäccjummuš lij ǩiõlddum. Vuuʹdin sätta leeʹd puäʒʒhåiddtuâjj diõtt täʹlvvääiʹj da ǩieʹssääʹij jeeʹresnallšem rääʹjtõõzz.</p>
<p>Čeʹvetjääuʹr - Njauddâm vuuʹdest pääiklaž mieʹcsteeiji vääžnmõs šilli liâ sorvv da repp. Määŋgas pääikla kärdda vuuʹdest reeppaid kueʹttʼtarʹbbe. Mieʹcstummuš luâttʼtuʹriʹsmest lij vuuʹdest emansa jeälljemen. Enontekiö, Aanar da Uʹccjooǥǥ kooʹddin põõššinalla jeälsteeijin lij väʹldd šeeʹllemvuõggâdvuõtt dåmmkååʹdd riikk määddin.</p>
<p>Lååʹvid kaaupše Meäʹcchalltõõzz Âʹvvel tuåimmpäiʹǩǩ, Pâjj-Sääʹmjânnam luâđkuvddlõs da Tuõddâr- Sääʹmjânnam luâđkuvddlõs.</p>
<p type="title">Mueʹrji uussmõš da kuõbbri noorrmõš</p>
<p>Vuuʹdest šâʹdde luâmman, jõõŋ, sââʹr da čuõʹmmjõõzz. Vuuʹdest vuäʒʒ uussâd mueʹrjid da noorrâd kuõbbrid.</p>
<p type="title">Vuõjdõõttâd</p>
<p>Pakk ǩieʹssčääʹcc lij paaštpeeiʹvi čueʹzzes. Jääuʹri reeddain vuäitt kaunnâd luâttvuõddâsreeddaid.</p>
<p>© Meahciráđđehus 2017</p>
<list/><p>Juoge dán dieđu</p>
<p>Raba fálu</p>
</body></document>
