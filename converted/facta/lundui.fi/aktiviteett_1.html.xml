<document xml:lang="sms" id="no_id">
  <header>
    <title>Väccâr aktivitee´tt - Lundui.fi</title>
    <genre code="facta"/>
    <author>
      <unknown/>
    </author>
    <wordcount>485</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.lundui.fi/se/saamkiolle/vaccar/aktiviteett</origFileName>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
      <p type="listitem">中文</p>
      <p type="listitem">По-русски</p>
    </list>
    <p type="title">Väccâr põõstaijânnam vuʹvdd</p>
    <list>
      <p type="listitem">Aktiviteeʹtt</p>
      <p type="listitem">Åårstem- da vuäʹppõspääiʹǩ</p>
      <p type="listitem">Histoor</p>
      <p type="listitem">Jååʹttemõhttõõzz da kaart</p>
      <p type="listitem">Luâtt</p>
      <p type="listitem">Pälggaz, vääl da tuäʹl</p>
      <p type="listitem">Tääuʹjmõs kõõččmõõžž</p>
      <p type="listitem">Vuâkkõõzz</p>
      <p type="listitem">Lââʹssteâđaid</p>
    </list>
    <p type="title">Sääʹmǩiõʹlle</p>
    <list>
      <p type="listitem">Nuõʹrttsaaʹmi äʹrbbvuõttpõrtt</p>
      <p type="listitem">Låttjooǥǥ sääʹmǩeeʹdd</p>
      <p type="listitem">Čuõmmjooǥǥ sääʹmǩeʹdd</p>
      <p type="listitem">Čeʼvetjäuʼrr – Pulmank -ǩeäinn</p>
      <p type="listitem">Čeʹvetjääuʹr - Njauddâm vuʹvdd</p>
      <p type="listitem">Väccâr põõstaijânnam vuʹvdd</p>
    </list>
    <list>
      <p type="listitem">Aktiviteeʹtt</p>
      <p type="listitem">Åårstem- da vuäʹppõspääiʹǩ</p>
      <p type="listitem">Histoor</p>
      <p type="listitem">Jååʹttemõhttõõzz da kaart</p>
      <p type="listitem">Luâtt</p>
      <p type="listitem">Pälggaz, vääl da tuäʹl</p>
      <p type="listitem">Tääuʹjmõs kõõččmõõžž</p>
      <p type="listitem">Vuâkkõõzz</p>
      <p type="listitem">Lââʹssteâđaid</p>
    </list>
    <p type="title">Mâiʹd Väccrest vuäitt tuejjeed?</p>
    <p type="title">Jååʹtted luâđast vääʹʒʒeeʹl</p>
    <p>Väccâr põõstaijânnmest jiâ leäkku peälkkum peelktõõǥǥ. Väccâr tâʹvvraai räjja puätt seârvvna Kirakkajääuʹrest Pakanajooǥǥ ǩiõmppu 14 ǩm kõõkka peälkkum peelktõk.</p>
    <p type="title">Meällad da suukkâd</p>
    <p>Aanarjäuʹrr suäpp meällmõʹšše, håʹt-i tõn jõnn jõõrŋ da ǩeäʹdǧǧreedd õõlǥte jooʹttjest šiõǥǥ jõnn čaaʹʒʒi âʹlnn vaareeʹl jååttmõõžž.</p>
    <p type="title">Poorjsted da jååʹtted motorvõnnsin</p>
    <p>Aanarjääuʹrest motorvõnnsinjooʹtti vuäitt ǩiiččeed mõõneeʹst mooččâs kueʹstlmid. Aanarjääuʹrest jååttmõš lij aanarneeʹǩǩi tääuʹjmõš ǩieʹssääiʹj hääʹsǩõõttmõš da tuâjj. Čuõšk jiâ leäkku ǩeʹhssen peiʹvvʼvaʹlddja, ij-ǥa sueʹlnn viiǥǥ mueʹrjjšââdd da kueʹllšeellmõʹšše suåppâmnallšem kuʹvvi liâ doohhti.</p>
    <p>Väccâr vuuʹd jääuʹri âʹlnn jooʹttjid ouʹdde suejjsââi Pisternjaarǥǥ da Čueʹlsvuõn meäʹccǩeâmp. Jååttmõõžž hiâlpeem võõnâsmuâtkõõǥǥid käunn Riʹmnnjʼnjaarǥâst da Čueʹlsmueʹtǩest, da Kuuva kanava lij vueiʹnnemärvvsaž.</p>
    <p type="title">Čuõiggâd meäʹccjânnmest</p>
    <p>Väccâr põõstaijânnam oudd õhttu jooʹttja jiiʹjjesnallšem tobddmõõžžid. Vaalmâš čuõiggâmlaađ jiâ leäkku, leša meäʹccǩeâmpaid da våurrǩeâmpaid tuärjjõõđeeʹl čuõiggmõš Väccrest oʹnnast.</p>
    <p type="title">Kueʹllšeeʹlled</p>
    <p>Põõstaijânnmest liâ jiânnai jääuʹr, jooǥǥ, luhtti, vuõʹppi da čårrjääura kueʹllšiiʹllja, kååʹtt ij pââl jååʹtted põõstaijânnam rääuhast da juâmasvuõđâst. Čårrpääiʹǩvuuʹd lublin da jääuʹrin vuäitt šeeʹlled kueʹll määusta vuäggeeʹl da tälvva kaʹlddjest vuäggeeʹl di låʹnsteeʹl Sääʹmjânnam läänpäikksaž vuõggkueʹllšeeʹllemlååʹv še vuõggin, meädda looǥǥeeʹl TJ-kuvddlõõzz spesialkueʹllšeeʹllemjääuʹrin. Meäʹcchalltõõzz virksmõõvvâmkueʹllšeeʹllemlååʹpp, 1564 Pâʹjj- Sääʹmjânnam põõstaijânnamvuʹvdd, lååʹpp ââʹn seʹst šuurab vuõiggâdvuõđ da vuõiggad kueʹllšeeʹlled še õuʹddel peäggtum spesialkueʹllšeeʹllemjääuʹrin da koʹst lij verʹddkolggmõš kueʹllšeeʹllemvuʹvddkaart da lååʹppmääiʹni mieʹlddsanja. Aanarjäurra, määŋkid vuõggid õhttna õõʹnni vuäggjid lij näkam lååʹppnââmar da teâđ liâ ǩiõččâmnalla: virksmõõvvâmkueʹllšeeʹllemlååʹpp 1580 Aanarjäuʹrr.</p>
    <p>Enontekiö, Aanar leʹbe Uccjooǥǥ kooʹddin põõššinalla jeälsteejin, kook âʹnne ämmatkueʹllšeellmõõžž, kueʹttʼtarbbkueʹllšeellmõõžž leʹbe luâđjieʹllemvueʹjjid, lij seârvvna vuõiggâdvuõtt vuäǯǯad määusteʹmes lååʹpp kueʹllšeeʹllem âânnmõõžž diõtt riikk čäcca õuʹddel peäggtum kooʹddin.</p>
    <p>Vuäggmõʹšše da kaʹlddjest vuäggmõʹšše ij taarbâž leeʹd kueʹllšeeʹllemlååʹpp, leša jeeʹres kueʹllšeellmõʹšše 18 - 64 âkksain âlgg mäʹhssed kueʹllšeeʹllemhåiddmähss.</p>
    <p>Lââʹssteâđaid Pâjj-Sääʹmjânnam luâđkuvddlõõzzâst Siidast leʹbe Meäʹcchalltõõzz tuåimmpääiʹǩest.</p>
    <p>Gyrodactylus salaris-luõssparasiitt iʹlla veâl leävvnam ärvvsaž Jiõŋŋmieʹrre kolggi jooǥǥid.</p>
    <p type="title">Meäccjed</p>
    <p>Väccâr põõstaijânnamvuʹvdd kooll lååʹppvoudda 1606 Väccâr. Voudda kaaupšet suutki mieʹldd rääʹjtum mieʹrr uʹccšiillååʹvid, kooivuim åuggpäiʹǩǩkåʹddneʹǩ vuäitt meäccjed meäccjemääiʹji äiʹǧǧen reeppaid, njuäʹmmlid, uʹccnääuʹdid da čääʹcclooʹddid. Põõstaijânnamvuuʹd ij vueiʹt takai raʹhttivuõđ diõtt kåččad šiilʼäiʹtten, ǥu tuõddârlõsttmääiǥaž lij poorrâm uʹrvvressen reeppai jieʹllempirrõõzz. Vuuʹdest käunnʼje veâl šilli siâssâm vuuʹd: Aanarjääuʹr tâʹvvreedd jieʹǧǧin da tõi kuâŋŋsin vuäitt alggčõõučest kaunnâd čuõnnjuid da jeeʹres čääʹcclooʹddid di mâŋŋa čâhčča reeppaid. Väccâr pâʹjjtuõddâ reuʹnnvuuʹd di sueʹǩǩrååʹđ kook liâ šeäšttjõõvvâm ouʹdde eža šiõǥǥ reppvââʹllj mieʹcsteeija, kååʹtt haaʹlat jååʹtted põõstaijânnam rääuhast.</p>
    <p>Uʹccšiil šeeʹllemlååʹvid Pâʹjj-Sääʹmjânnam vuuʹdid kaaupše Meäʹcchalltõõzz Âʹvvel tuåimmpäiʹǩǩ, Pâjj-Sääʹmjânnam luâđkuvddlõs Siida da Tuõddâr- Sääʹmjânnam luâđkuvddlõs.</p>
    <p>Mieʹcstummuužžin lij jõnn miârktõs pääiklaž aazzjid virkstõõvvâmmiõlâst da šilljest rajjum veär poʹhtte veärrpårdda ođđ smakksaid porrmõõžžid. Väccâr vuuʹdest pääiklaž mieʹcsteeiji vääžnmõõžž šilli liâ sõrvv da repp. Šeeʹlet-ba vuudest kuäʹss-ne kuõbǯ.</p>
    <p>Enontekiö, Aanar leʹbe Uccjooǥǥ kooʹddin põõššinalla jeälsteejin lij väʹldd šeeʹllemvuõggâdvuõtt dåmmkååʹdd riikk määddin.</p>
    <p>© Meahciráđđehus 2017</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
