<document xml:lang="sms" id="no_id"><header><title>Ǩeäinnčiõ'lǧǧõs Če'vetjäu'rr – Pulmank, 60-70ǩm - Lundui.fi</title><genre code="facta"/><author><unknown/></author><wordcount>405</wordcount><conversion_status type="standard"/><availability><license type="standard"/></availability><origFileName>http://www.lundui.fi/se/saamkiolle/cevetjaurrpulmankkeainn/keainnciolggos/cevetjaurrpulmank</origFileName><parallel_text xml:lang="fin" location="sevettijarvi-pulmanki.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hyppää sisältöön</p>
<p>Raba fálu</p>
<list><p type="listitem">Suomeksi</p>
<p type="listitem">In English</p>
<p type="listitem">På svenska</p>
<p type="listitem">Anarâškielâ</p>
<p type="listitem">中文</p>
<p type="listitem">По-русски</p>
</list><p type="title">Čeʼvetjäuʼrr – Pulmank -ǩeäinn</p>
<list><p type="listitem">Ǩeäinnčiõlʼǧǧõs <list><p type="listitem">Čeʼvetjäuʼrr – Pulmank, 60-70ǩm</p>
</list> </p>
<p type="listitem">Kääzzkõõzz</p>
<p type="listitem">Liinnjkaart da jååʼttemõhttvuõđ</p>
<p type="listitem">Vuâkkõõzz da šeâttmõõžž</p>
<p type="listitem">Väʼǯǯelvuõtt</p>
<p type="listitem">Lââʹssteâđaid</p>
</list><p type="title">Sääʹmǩiõʹlle</p>
<list><p type="listitem">Nuõʹrttsaaʹmi äʹrbbvuõttpõrtt</p>
<p type="listitem">Låttjooǥǥ sääʹmǩeeʹdd</p>
<p type="listitem">Čuõmmjooǥǥ sääʹmǩeʹdd</p>
<p type="listitem">Čeʼvetjäuʼrr – Pulmank -ǩeäinn</p>
<p type="listitem">Čeʹvetjääuʹr - Njauddâm vuʹvdd</p>
<p type="listitem">Väccâr põõstaijânnam vuʹvdd</p>
</list><list><p type="listitem">Ǩeäinnčiõlʼǧǧõs</p>
<p type="listitem">Kääzzkõõzz</p>
<p type="listitem">Liinnjkaart da jååʼttemõhttvuõđ</p>
<p type="listitem">Vuâkkõõzz da šeâttmõõžž</p>
<p type="listitem">Väʼǯǯelvuõtt</p>
<p type="listitem">Lââʹssteâđaid</p>
</list><list><p type="listitem">Čeʼvetjäuʼrr – Pulmank, 60-70ǩm</p>
</list><p type="title">Ǩeäinnčiõʼlǧǧõs Čeʼvetjäuʼrr – Pulmank, 60-70ǩm</p>
<p type="title">Čeʹvetjäuʹrr - Opukasjäuʹrr, 13ǩm</p>
<list><p type="listitem">Čeʹvetjääuʹrest vueʹljeest jååʹđet vuõššân kuålvvši, jokk da jäuʹrr kuâŋŋsi mieʹldd. Mâŋŋa dââʹst pääʹljes mâânn sieʹǩǩmieʹccest. Kuʹǩes da ǩeeʹʒʒes Sundeejääuʹr vuäitt kâʹrvved nuõrtibeäʹl leʹbe motorpieʹǩǩiraʹnni ǩeeʹjjmieʹldd viõstârbeäʹl. Ouʹddel ku puäʹđet Opukasjääuʹr meäʹccǩiõmppu, âlgg vuõʹššân kääʹlled Äylijooǥǥ rââst leʹbe mõõnnâd motorpieʹǩǩjid rajjum moost ǩeeʹjjmieʹldd.</p>
</list><p type="title">Opukasjäuʹrr - Eessakjäuʹrr, 6ǩm</p>
<list><p type="listitem">Nuʹtt 2 ǩm Opukasjääuʹrest lij Pâʹjj 1 -nõmmsaž tolstõõllâmpäiʹǩǩ. Tõt lij Njauddâmjooǥǥ saujjreeddast, sorččimoostâst 0,8 ǩm pââi årra. Mâŋŋa Njauddâmjooǥǥ, kååʹtt lij peäglvaž luõssjokk, puäʹđet Silisjoʹǩǩe, kååʹtt kääʹlet rââst leʹbe tuʹlvvääiʹj suuǥǥât/mõõnât troossin vaʹrrjum võnnsin. Määŋgpeällsaž kueʹstelm årrai määŋgin elemeentin: pieʹccmieʹccest, tuõddârjõlggsest, jieʹǧǧin, kaʹlljin, juõvin da lääddin. Mäʹtǩǩkõskk poott Eessakjääuʹr meäʹccǩiõmppu.</p>
</list><p type="title">Eessakjäuʹrr - Huikkimajokk, 9ǩm</p>
<list><p type="listitem">Tuõddârčeäʹr mojjee jõlggâz, läädd da uʹcc vuåju. Ku lij jottum 4 ǩm Eessakjääuʹrest tââʹv årra , puäʹđet palggsi räätktõʹǩǩe. Räätktõõǥǥâst liâ kuõiʹt årra rätkkjeei pälggaz: jooʹtti vuäitt juäʹtǩǩed tââʹv årra Huikkimajooǥǥ meäʹccǩiõmppu leʹbe jååʹtted ääppla Rousajääʹur meäʹccǩiõmppu. Räätktõõǥǥâst lij 5 ǩm:r mäʹtǩǩ kuhttu meäʹccǩiõmppu.</p>
</list><p type="title">Leʹbe mäʹtǩǩkõskk Eessakjäuʹrr - Rousajäuʹrr - Huikkimajokk, 15ǩm</p>
<list><p type="listitem">Pääʹljes Rousajäurra rätkkai 4 ǩm tââʹv årra Eessakjääʹurest. Lyöttijääuʹr tâʹvvǩeeʹjjest lij vuåjuž pâʹjjelmõõnnâmnalla. Tuõddârčeäʹrr da eža muõrrteʹmes tuõddârõllâs vuârâʹtte pälggaz kuâŋŋsest. Rousajääuʹr meäʹcckeâmpp lij Rousajääuʹr saaujbeäʹlnn, 9 ǩm:r ǩeeʹjjest Eessakjääuʹrest.</p>
<p type="listitem">Rousajääuʹrest pääʹljes mäʹcc 6 ǩm:r määʹtǩ ođđest väʹlddǩieinnu da Huikkimajoʹǩǩe. Rousajääuʹr meäʹcckeâmpast vueʹljeest pääʹljes mâânn jooǥǥ kuâŋŋad Rousajääuʹr årra da kârvv jääuʹr viõstârbeäʹl. Pääʹljes kaggaatt tuõddâr rõddja, koʹst kueʹstelm liâ äävas kookkas čâʹlmmkueddma. Huikkimajooǥǥ meäʹcckeâmpp käunnai suõʹǩǩes tuõddârčeäʹr peeitast.</p>
</list><p type="title">Huikkimajokk - Tsaarajäuʹrr, 12ǩm</p>
<list><p type="listitem">Huikkimajooǥǥâst jååʹđet miâlggât muõrteʹmes tuõddârõllsest mueʹtǩi čõõđteʹm Tsaarajääuʹri årra. Pääʹljes mâânn čõõđ Kaldoaaiv da Njauddâm paalǥâskooʹddi kõskksa ääʹit ââlda Tsaarajääuʹr meäʹcckeâmp.</p>
</list><p type="title">Tsaarajäuʹrr - Tsuomasjäuʹrr, 11ǩm</p>
<list><p type="listitem">Pääʹljes mâânn muõrteʹmes tuõddârčieʹlj ǩieʹjjmieʹldd. Pälggaz kuâŋŋsest kaggõõtti Golmmesoaivi (379 m) čååʹǩǩest lij Lääʹddjânnam da Taar raajjtiõtt. Ǩeäinn mââimõs ǩeâmpp lij Tsuomasjääuʹr meäʹccǩeâmpp. Ǩeâmp tueʹǩǩen pâjjan Cuomasvääʹr- tuõddâr (435 m) âlladvuõʹtte, mooččâs peiʹvven čåkka kuärŋŋai kuärŋŋamvääiʹv tuõddâr moštt späʹssbõõššâd, čuäʹjteel suʹnne kueʹstelmi mooččâdvuõđ Taʹrre da pâʹjjel põõstaijânnam.</p>
</list><p type="title">Tsuomasjäuʹrr - Pulmankjäuʹrr, 13 ǩm</p>
<list><p type="listitem">Pääʹljes mâânn Lääʹddjânnam da Taar raajj kuâŋŋ ǩeäin tââʹv årstempäikka, Pulmankjääuʹrr saujjǩeâcca. Jååʹttem loppmääʹtǩest Pulmankjooǥǥ pâʹjjel mõõnât moost ǩieʹjjmieʹldd.</p>
</list><p>© Meahciráđđehus 2017</p>
<list/><p>Juoge dán dieđu</p>
<p>Raba fálu</p>
</body></document>