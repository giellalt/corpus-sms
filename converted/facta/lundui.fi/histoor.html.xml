<document xml:lang="sms" id="no_id">
  <header>
    <title>Če´vetjääu´r - Njauddâm vuu´d histoor - Lundui.fi</title>
    <genre code="facta"/>
    <author>
      <unknown/>
    </author>
    <wordcount>445</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.lundui.fi/se/saamkiolle/cevetjaurrnjauddamvuvdd/histoor</origFileName>
    <parallel_text xml:lang="eng" location="history_2.html"/>
    <parallel_text xml:lang="fin" location="historia_1.html"/>
    <parallel_text xml:lang="sme" location="historja_20.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hyppää sisältöön</p>
    <p>Raba fálu</p>
    <list>
      <p type="listitem">Suomeksi</p>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
      <p type="listitem">中文</p>
      <p type="listitem">По-русски</p>
    </list>
    <p type="title">Čeʹvetjääuʹr - Njauddâm vuʹvdd</p>
    <list>
      <p type="listitem">Aktiviteeʹtt</p>
      <p type="listitem">Åårstempääiʹǩ</p>
      <p type="listitem">Histoor</p>
      <p type="listitem">Jååʹttemõhttõõzz da kaart</p>
      <p type="listitem">Luâtt</p>
      <p type="listitem">Tääuʹjmõs kõõččmõõžž</p>
      <p type="listitem">Vuâkkõõzz</p>
      <p type="listitem">Lââʹssteâđaid</p>
    </list>
    <p type="title">Sääʹmǩiõʹlle</p>
    <list>
      <p type="listitem">Nuõʹrttsaaʹmi äʹrbbvuõttpõrtt</p>
      <p type="listitem">Låttjooǥǥ sääʹmǩeeʹdd</p>
      <p type="listitem">Čuõmmjooǥǥ sääʹmǩeʹdd</p>
      <p type="listitem">Čeʼvetjäuʼrr – Pulmank -ǩeäinn</p>
      <p type="listitem">Čeʹvetjääuʹr - Njauddâm vuʹvdd</p>
      <p type="listitem">Väccâr põõstaijânnam vuʹvdd</p>
    </list>
    <list>
      <p type="listitem">Aktiviteeʹtt</p>
      <p type="listitem">Åårstempääiʹǩ</p>
      <p type="listitem">Histoor</p>
      <p type="listitem">Jååʹttemõhttõõzz da kaart</p>
      <p type="listitem">Luâtt</p>
      <p type="listitem">Tääuʹjmõs kõõččmõõžž</p>
      <p type="listitem">Vuâkkõõzz</p>
      <p type="listitem">Lââʹssteâđaid</p>
    </list>
    <p type="title">Čeʹvetjääuʹr - Njauddâm vuuʹd histoor</p>
    <p type="title">Čeʹvetjäuʹrr - sääʹmkulttuur kuvddlõs</p>
    <p>Čeʹvetjäuʹrr lij sääʹmi kuvddlõspäiʹǩǩ Lääʹddjânnam sääʹmvuuʹdest aassimieʹr di kulttuur da äʹrbbvuõđ seillam peäʹlest. Čeʹvetjäuʹrr lij sääʹmvuuʹdest. Sääʹmvuuʹd raʹjješ sääʹmlääʹjj mieʹldd Aanar kååʹdd nuõrttbeälla 1940-lååǥǥ looppâst. Čeʹvetjääuʹr lââʹssen sääʹm jälste Njeäʹllmest da Keväjääuʹrest. Sääʹmvuuʹdest jälsteei sääʹmin liâ sääʹmlääʹjj mieʹlddsa vuõiggâdvuõđ, mâʹte kueʹllšeeʹllemvuõiggâdvuõtt riikkčaaʹʒʒin da vuõiggâdvuõtt raajjâd kueʹll- da mieʹcstemǩeâmpaid riikkjânnma.</p>
    <p type="title">Saaʹmi histoor</p>
    <p>Suõʹnnʼjel-, Peäccam- da Paaččjooǥǥ sääʹm koʹlle saaʹmi nuõrtt äʹrttla, koozz koʹlle še Aanrõõžž. Tuâlʼjõžääiʹj jieʹllemvueʹjj leʹjje kueʹllšeellmõõžž lââʹssen puäʒʒhoiʹddjummuš da mieʹcstummuš. Sääʹm jälste siidin, kook leʹjje piârrji da ruåđikõskksa õhttsažkååʹdd. Kueʹllšeellmõš leäi vääžnmõš piʹrǧǧeemtiânâs, da piârrji da ruåđi jälstempääiʹǩ leʹjje jääuʹri ââlda. Seerdal jååttmõš täʹlvvsiidâst pâʹjjpäikka leʹbe pâʹjjpääiʹǩest täʹlvvsiʹjdde mieʹrrjõõvi eeʹjjʼjõrrõõzz mieʹldd. Seeʹst leʹjje ǩiđđjäll-, ǩieʹssjäll- da čõhččjällpääiʹǩ. Täälvas sij noorõʹtte täʹlvvsiʹjdde, koʹst leäi ceessan.</p>
    <p>Vääiʹn šõddâm diõtt Peäccmest jälstam sääʹm jouddu vueʹlǧǧed evakkomätkka Lääʹddjânnam siiʹsǩbeälla. Ǥu Lääʹddjânnam raajj seʹrddjõõvi, Suõʹnnʼjelsiid saaʹmid aazzte Čeʹvetjäurra. Paaččjooǥǥ da Peäccam saaʹmid aazzte Njeäʹllma da Keväjäurra. Serddmõõžž mieʹldd eeʹjjʼjõrrõs pâʹjjpaaiʹǩi da täʹlvvsiidi kõõskâst puuʹđi da raai tuâkka kuâđđje še kueʹllčääʹʒʒ da puäʒʒmäädd.</p>
    <p type="title">Kulttuur da teâvõõttmõš</p>
    <p>Tuâlʼjõžmaall sääʹmidenteett tobddmõžžân õʹnneš sääʹmǩiõl maainstummuužž da ortodoks ååsk. Sääʹmǩiõll leäi kuuʹǩǩääiʹj pâi maainstem ǩiõll: ǩeʹrjjǩiõl da ǩeeʹrjtemmaal aʹlǧǧeš õõudâsviikkâd 1970-lååǥǥast. Ortodoks åskk kooll juõʹǩǩpeivvsa jeällma, leša tuâlʼjõžäiggsa vueʹjj kuâsstje pueʹrmõzzân ruõkkâmvueʹjjest da panahidast. Pââʹzzteei Treeffan Peäccamneeʹkk čääʹʒʒristtâmprââʹzneʹǩ riâššât påʹrǧǧmannu mââimõs neäʹttelloppân Njeäʹllmest, Âʹvvlest da Čeʹvetjääuʹrest. Leuʹddčieʹpp liâ ooccanj, leša äʹrbbvueʹǩǩ jeäll veâl. Saaʹmin lij seillam tuâlʼjõžäiggsaž sijddsååbbar vaaldšemäʹrbbvueʹǩǩ. Tuâlʼjõžääiʹj sääʹmtuõjju koʹlle peʹssertuâjj, vuäʹddtuâjj da kueʹllčuõmmtuâjj, kook liâ seʹrddjõõvvâm da seillam puõlvvõõǥǥâst puõlvvõʹǩǩe.</p>
    <p>Sääʹmpihttâz liâ vääžnai vuäʹss, nuʹtt identeett ǥu kulttuur diõtt. Sääʹmnezzni pihttsin kuâsttai nuõrtti vaikktõs. Puärrsab neezzan da åumma âʹnne sääʹmpihttsid. Arggpihttsid ââʹnet arggpeeiʹvi da prääʹzneǩpihttsid ââʹnet prääʹzneǩpeeiʹvi, nuõr tåʹlǩ teʹl, ǥu siidâst prääzkjet prääʹznǩid. Sääʹmi vueʹǩǩ- da tiŋggkulttuurest lij vaikktõs ruõšš äʹrbbvueʹjjest.</p>
    <p type="title">Jieʹllem ååʹn</p>
    <p>Aanar kååʹddest jälste nuʹtt 600 Suõʹnnʼjel-, Peäccam- da Paaččjooǥǥ sämmla. Sij jieʹllem ij jiânnai mokstõõv läʹddlai jieʹllmest. Puäʒʒhoiʹddjummuš juätkkai Njauddâm da Väccär paalǥâskååʹddest, leša puäʒʒhoiʹddjummuužž da kueʹllšeellmõõžž miârktõs jieʹllemvueʹǩǩen lij occnam lååimeʹt eeʹjji mââiårra. Bieʹǩǩ liâ kaunnâm tiânâstuâjaid da bieʹǩǩ liâ ǩiõttʼtuejjla.</p>
    <p>Čeʹvetjääuʹr škooulâst uuʹdet sääʹmǩiõllsa mättʼtõõzz. Eeʹjjin 1997-2001 Čeʹvetjääuʹrest tuåimji vuâlla škooulâkksai päärnai ǩiõllpieʹss, koʹst päärna siõʹrre dalaullu sääʹmǩiõllsaž pirrõõzzâst. Sääʹm ǩiõll- da kulttuursiid tuåimmʼmuš aaʹlji čõhčča 2001, da puuʹđi eeʹjj 2003 looppâst. Sääʹm ǩiõllda kulttuursiid tuåimmʼmuužž täävtõssân leäi seʹrdded äʹrbbvueʹjj päärnaid da vuõrâsoummuid. Tåʹben mättʼtõʹtte sääʹmǩiõl, tuâlʼjõžäiggsaid ǩiõttʼtuejaid da äʹrbbvueʹǩǩporrmõõžži raajjmõõžž.</p>
    <p>© Meahciráđđehus 2017</p>
    <list/>
    <p>Juoge dán dieđu</p>
    <p>Raba fálu</p>
  </body>
</document>
