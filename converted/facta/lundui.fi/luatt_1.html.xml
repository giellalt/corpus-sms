<document xml:lang="sms" id="no_id"><header><title>Väccâr luâtt - Lundui.fi</title><genre code="facta"/><author><unknown/></author><wordcount>417</wordcount><conversion_status type="standard"/><availability><license type="standard"/></availability><origFileName>http://www.lundui.fi/se/saamkiolle/vaccar/luatt</origFileName><parallel_text xml:lang="eng" location="nature_2.html"/><parallel_text xml:lang="fin" location="luonto_4.html"/><parallel_text xml:lang="sme" location="luondu_10.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Hyppää sisältöön</p>
<p>Raba fálu</p>
<list><p type="listitem">Suomeksi</p>
<p type="listitem">In English</p>
<p type="listitem">På svenska</p>
<p type="listitem">Anarâškielâ</p>
<p type="listitem">中文</p>
<p type="listitem">По-русски</p>
</list><p type="title">Väccâr põõstaijânnam vuʹvdd</p>
<list><p type="listitem">Aktiviteeʹtt</p>
<p type="listitem">Åårstem- da vuäʹppõspääiʹǩ</p>
<p type="listitem">Histoor</p>
<p type="listitem">Jååʹttemõhttõõzz da kaart</p>
<p type="listitem">Luâtt</p>
<p type="listitem">Pälggaz, vääl da tuäʹl</p>
<p type="listitem">Tääuʹjmõs kõõččmõõžž</p>
<p type="listitem">Vuâkkõõzz</p>
<p type="listitem">Lââʹssteâđaid</p>
</list><p type="title">Sääʹmǩiõʹlle</p>
<list><p type="listitem">Nuõʹrttsaaʹmi äʹrbbvuõttpõrtt</p>
<p type="listitem">Låttjooǥǥ sääʹmǩeeʹdd</p>
<p type="listitem">Čuõmmjooǥǥ sääʹmǩeʹdd</p>
<p type="listitem">Čeʼvetjäuʼrr – Pulmank -ǩeäinn</p>
<p type="listitem">Čeʹvetjääuʹr - Njauddâm vuʹvdd</p>
<p type="listitem">Väccâr põõstaijânnam vuʹvdd</p>
</list><list><p type="listitem">Aktiviteeʹtt</p>
<p type="listitem">Åårstem- da vuäʹppõspääiʹǩ</p>
<p type="listitem">Histoor</p>
<p type="listitem">Jååʹttemõhttõõzz da kaart</p>
<p type="listitem">Luâtt</p>
<p type="listitem">Pälggaz, vääl da tuäʹl</p>
<p type="listitem">Tääuʹjmõs kõõččmõõžž</p>
<p type="listitem">Vuâkkõõzz</p>
<p type="listitem">Lââʹssteâđaid</p>
</list><p type="title">Väccâr luâtt</p>
<p type="title">Juõʹvvji da jääuʹri Väccâr</p>
<p>Väccâr jânnam lij juõʹvvi, da juõʹvvji kõõskâst liâ doohhti veʹrdd uʹccjääura. Lââʹssen jõnn Aanarjääuʹr kuʹǩes keäʹdggai luʹhtti da vuõʹppi vuälla põõstaijânnma. Kaʹlli årrje jäänaš gneeisin, kååʹtt lij toʹlmmsab šâddvuâlaž ǥu mâka viõstârpeäʹl Aanrest tääuʹjmõs granuliitti.</p>
<p>Väccâr pâʹjjʼjânnam lij miâlggâd muõrrteʹmes, da jieʹǧǧ liâ ââldmõsân põõstaijânnam saujjbeäʹlnn. Šââddteʹmes käʹrrav liâ keäʹdggai, päiʹkk paaiʹǩi čäccai da rääʹppes. Juõvvʼvuõđ paaldâst Väccär saujjpeäʹl vaaldaž põõstai pieʹccmeäʹcc. Vuuʹd tâʹvvpeäʹl sueʹjj koʹšǩǩe uʹrvvressen 1960- lååǥǥast tuõddârlõsttmääiǥa poorrâm diõtt. Sueʹǩǩrååđ jiâ leäkku mâŋŋa dââʹst oođsnam. Väccär põõstaijânnam šâdd- meäʹccjieʹllišlaajj lij šââddteʹmes mieʹcci šlaajj da vâʹllj. Jiõŋŋmiâr ǩiđđlooʹddi puättmõš Väccra pohtt jiiʹjjesnalšem jieʹllem. Paaččjooǥǥlieʹǩǩ Taar beäʹlnn lij aasiast, eurooppâst da aartklast puättam vââʹllji kaaunõõttâmpäiʹǩǩ, koon taaǯǯ viiššlanja tuʹtǩǩee.</p>
<p type="title">Čaʹppesjeäʹǧǧlååʹdd väʹlddkåʹdd</p>
<p>Aanar põõstaijânnam liâ čaʹppesjeäʹǧǧlååʹdd väʹlddkååʹdd. Låʹdd lij mâʹte Aanar ǩieʹss - tõt äjjan leeʹd vuuʹdest siõmmna ääiʹj. Čaʹppesjeäʹǧǧlåʹdd puätt Sääʹmjânnma ǩiđđlooʹddinalla Viõstâr-Aʹfriikkâst vueʹssmannust, ǥu čaʹppesjeäʹǧǧlåʹdd lij kuâddam peässa, tõt vuâlgg mååusat sauʹjje. Ååreslååʹdd kuâđđje lääʹlled da raʹddjed lååʹddââlgaid. Tõt ǩiõpp låʹdd lij alggǩieʹzz põõstaijânnam jooʹtti taaurõš, kååʹtt jiõnnad jeäʹǧǧ reeuʹnin. Čaʹppesjeäʹǧǧlåʹdd lij miõllšõõvvâm Sääʹmjânnma, Eurooppâst 65 % čaʹppesjeäʹǧǧlooʹddi pieʹsspääiʹǩ liâ Lääʹddjânnmest.</p>
<p type="title">Uʹccnaauʹdi põõstaijânnam</p>
<p>Naauʹdin pâi riʹmnnj, puõiddi da nieʹtt liâ tääuʹjmõs nääuʹd Väccâr põõstaijânnmest. Kuõbǯǯvâʹllj lij vuuʹdi saujjbeäʹlnn põõšši, ij-ǥa vaarvuâlsaž nieʹttest leäkku leämmaš kuuʹǩǩ ääiʹjest tobddmõš. Kuuʹmp jåʹtte põõstaijânnam čõõđ nuõrttjest viõsttra.</p>
<p type="title">Määŋgšlaajj kueʹllvââʹllj</p>
<p>Põõstaijânnam kueʹllvââʹllj årrje pääʹnnkueʹll kueʹllvââʹlljin. Vuuʹd alggpuäđlaž kueʹllvââʹllj liâ šapšš, jäuʹrrkuʹvǯǯ, räudd, sâʹvvel, vuâsk, nuʹǩǩeš, vueʹšnn, kolmipiikki, kymmenpiikki da reddruvddsaž. Aanarjääuʹrest liâ määŋgšlaajj šapššvââʹllj: påʹnnšapšš (jokk- da jäuʹrrkåʹđđsaž), riika da lõsttšapšš di mäiʹvv da riâvâs. Pukid oouddbeäʹlnn peäggtum šapššvââʹlljid ǩiiččed, što tõk koʹlle seämma šapššvâllju. Räudd leʹbe paltsaräudd očndââtt Väccâr pâʹjjʼjânnmest da Aanarjääuʹrest da veâl lââʹssen jõnnräudd leʹbe räudd Aanarjääuʹrest.</p>
<p type="title">Rääʹjtõttum Aanarjäuʹrr</p>
<p>Mâŋŋa vääiʹn Ruõššjânnam aaʹlji raajjâd Paaččjooǥǥ viõkkstrooiteʹl da Aanarjääuʹr rääʹjteškuõʹtte eeʹjjest 1948 ääʹljeeʹl. Aanarjääuʹr leʹjje rääʹjtam juʹn eeʹjjin 1941 - 1944, leša zääbbar leäi muärrum vääiʹn poodd. Rääʹjtâʹttmuš luäđti Aanarjääuʹr kueʹllvââʹllj, da riikk aaʹlji håiddad jääuʹri kueʹllvââʹllj õõlǥtõsištummuužžin. Õõlǥtõsištummuužž aʹlǧǧe eeʹjjest 1976, ištummuužž liâ leämmaš juʹn ouddel eeʹjj 1976 ištummuužži. Ištummuužži diõtt Aanra liâ puättam kolmm õđđ kueʹllšlaajj: jäuʹrrluõss, rääʹnesräudd da riâvâs da õhtt ođđ šapššvâʹllj: planktonšapšš.</p>
<p>© Meahciráđđehus 2017</p>
<list/><p>Juoge dán dieđu</p>
<p>Raba fálu</p>
</body></document>
