<document xml:lang="sms" id="no_id"><header><title>Sää´mǩiõ´lle - Lundui.fi</title><genre code="facta"/><author><unknown/></author><wordcount>368</wordcount><conversion_status type="standard"/><availability><license type="standard"/></availability><origFileName>http://www.lundui.fi/se/saamkiolle</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Hyppää sisältöön</p>
<p>Raba fálu</p>
<list><p type="listitem">Suomeksi</p>
<p type="listitem">In English</p>
<p type="listitem">På svenska</p>
<p type="listitem">Anarâškielâ</p>
<p type="listitem">中文</p>
<p type="listitem">По-русски</p>
</list><p type="title">Sääʹmǩiõʹlle</p>
<list><p type="listitem">Nuõʹrttsaaʹmi äʹrbbvuõttpõrtt</p>
<p type="listitem">Låttjooǥǥ sääʹmǩeeʹdd</p>
<p type="listitem">Čuõmmjooǥǥ sääʹmǩeʹdd</p>
<p type="listitem">Čeʼvetjäuʼrr – Pulmank -ǩeäinn</p>
<p type="listitem">Čeʹvetjääuʹr - Njauddâm vuʹvdd</p>
<p type="listitem">Väccâr põõstaijânnam vuʹvdd</p>
</list><p type="title">Lappi luâđ juuʹhl – Lemmenjoki, Kevo da Sompio 60 eeʹǩǩed</p>
<p type="title">Eeʹkk 2016 lij Tâʹvv-Lappist juuhl äiʹǧǧ, ǥu Lemmenjooǥǥ meermeäʹcc di Kevo da Sompio meermieʹcc teâudde 60 eeʹǩǩed. Da Lääʹddjânnam poostaijânnamvuuʹdi aalǥtummšest teâudd 25 eeʹǩǩed. Pâʹjj-Lappi luâttkõõskõs Siida luâttsnilmdõkšõddmõš Camera Borealis juuhlai 20 eeʹjj teâuddmõõžž. Luâttsuõʹjjeemvuuʹdid juuʹhlje vueʹljeeʹl luâttreissu da juuʹhlʼjummuš âllan eeʹjj Camera Borealis šõddmõʹšše.</p>
<p>Juuʹhlʼjummuš älgg vueʹssmannust Euroopp meermeäʹccpeiʹvven, da tõʹst õõudâs šõddmõõžž lie juõʹǩǩ mannust. Šõddmõõžž äʹlǧǧe škooulin riõššum luâttpooddivuiʹm. Pâʹjj-Lappi luâttkõõskõs Siidast juuhleeʹjj ääʹvee pâsspeeiʹv 22.5. pukid äävai Aurora Aanaar –kuuskõs-čuäʹjtõõzzin da meermeäʹccjieʹllikaartin<span type="quote">"The magic of Northern nature"</span>.</p>
<p>Ǩieʹssmannu viiđad peeiʹv vueʹljet Sompiojäurra ǩiõččâd looʹddi ǩiđđpåʹreâd. Låʹddreiss kooll Aanar-Pasvik- luâttsuõʹjjeemõhttsažtuõjju da peeiʹv äiʹǧǧen boŋŋjum šlaajjmieʹri diõtt ǩeašttʼte siõrrmiõʹlle Lääʹddjânnam, Taarrjânnam da Ruõššjânnam kõõsk.</p>
<p>Lemmenjokk meermieʹcc-ǥõs juuʹhlje reisspeeiʹvin Aanarneäʹttli poodd sueʹvet 23.7., kuäʹss Meäʹcchalltõs da vuuʹd põrggi reäʹšše määŋgbeällsaž prograamm väʒʒem- da jokkvõõnâsreeisain pueʹrrjieʹllemkääzzkõõzzid. Kaapin Jouni historiaalʼlaž sääʹmtäälast vuäʹpstum kõʹlljeʹmmest peäzz tobdstõõttâd sauʒʒǩiõččâmtuõjju. Jooʹtti vuäitte še vuâŋsted sääunõõđeeʹl da vuõjjdõõđeeʹl Lemmenjooǥǥ čueʹcǩes čääʹʒʒest. Õõudab peiʹvven Lemmenjooǥǥâst tåidda kååʹll da taʹnssje.</p>
<p>Nelljdpeeiʹv 28.7 Čeʹvetjääuʹrest ââʹnet Saaʹmi äʹrbbvuõttpõõrt ǩieʹsspeeiʹv, koonn riâššât õõutveäkka Sääʹm-museo Siidain. Lååʹvest lij kulttuurprogramm di päärnaid rääʹzzluâttpääʹlljes, koozz vuäitt tobdstõõttâd piârrjin. Pääiʹǩest vuäitt mainstõõllâd luâttkääzzkõõzzi tuâjjlaivuiʹm meäʹccreeisaid, luâđast likkummša da poostaijânnmid kuulli aaʹššin.</p>
<p>Påʹrǧǧmannust vueʹlǧǧep Kevo meermeäcca vuäʹpstum innvuäđreissu 26.–28.8.2016 ǩiõččâd oʹhjjeei <em type="italic">Juha Hurme </em>Operaatio Paulaharju, kååʹtt pohtt Samuli Paulaharju Suongil, suuri noita –čuäʹjtõõlâlm Kevo meermeäcca Akukammi årra. Čuäʹjtõõzz lie 21.–27.7. peeiʹvi čiâss 18, nuʹtt-ba tok vuäitt vueʹlǧǧed še jiõččines. </p>
<p>Čõhččluâđast vuäitt naaudšed reissjeeʹl Sallivääʹr historiaalʼlaž pikalõšpäikka Lemmenjooǥǥ meermieʹcc 60-eeʹjj-juuhl da Euroopp kultturpirrõspeeiʹv cisttân. Reeisast Sallivärra sueʹvet 10.9. mušttlep tuâlljõž pikalõsjieʹllem di todbstõõttâp Sallivääʹr äidda da jõnn ǩeâmppvoudda.</p>
<p>Camera Borealis -luâttsnimldõkšõddmõõžž 20-eeʹjj-juuhl teeʹmmen lie juuhljeei Lemmenjooǥǥ meermeäʹcc di Kevo da Sompio meermieʹcc. Šõddmõš lij Siidast 25.-27. skamm-mannust. Sääʹmkulttuurkõõskõs Sajoozzâst riâššât luâttsnimldõõǥǥid da musiikk õhtstõõlli konseeʹrt õõutveäkka Kaamos Jazz-šõddmõõžžin da Aanar kååʹddin.</p>
<p>Juuhleeʹjj jõõskât rääuhtõõleeʹl moččumus rosttovlaullʼjid Lemmenjooǥǥast Kaapin Jouni täälast täälvas vuâŋškueʹtti luâđ kõõskâst. Šõddmõõžž riâššât õõutveäkka Aanar sieʹbrrkooʹddin 17. rosttovmannust.</p>
<p>Juuhleeʹjj šõddmõõžžin teâđtep tääʹrǩben pääiklaž lõõstin, luontoon.fi- da siida.fi-seeidai šõddmõškaʹlndaarin.</p>
<p type="title">Lââʹssteâđaid juuhleeʹjj šõddmõõžžin Tâʹvv-Lappi meermeäʹccvuudest</p>
<list><p type="listitem">www.siida.fi</p>
<p type="listitem">www.luontoon.fi</p>
</list><p>© Meahciráđđehus 2017</p>
<list/><p>Juoge dán dieđu</p>
<p>Raba fálu</p>
</body></document>