<document xml:lang="sms" id="no_id"><header><title/><genre code="facta"/><author><unknown/></author><wordcount>2662</wordcount><conversion_status type="standard"/><availability><free/></availability><origFileName>http://lundui.fi/vanddardancuozahagat/Documents/sevettinaatamo.pdf</origFileName><metadata><uncomplete/></metadata><version>XSLtemplate  1.9 ; file-specific xsl  $Revision: 1.7 $; common.xsl  $Revision$; </version></header>
<body>
<p>Čeʹvetjääuʹr - Njauddâm vuʹvdd</p>
<p>Sääʹmjânnam lään, Tâʹvv - Sääʹmjânnam Inari Vuuʹd håidd Meäʹcchalltõs. Čeʹvetjääuʹr - Njauddâm vuʹvdd lij Lääʹddjânnam jäuʹrrʼreggsummuš vuʹvdd. Čeʹvetjäuʹrr da Kirakkajäuʹrr di uuʹccab jääuʹr mojjee tän põõstaijânnam vuuʹd. Jääuʹr liâ vuuʹdest čiŋŋâl. Äälisjääuʹr tâʹvvǩeeʹjj čiŋŋâlvuõtt lij joba 60 mettred. Vuuʹdest liâ sieʹǩǩmieʹcc, peʹǩǩhajjsa pieʹccmieʹcc (kuålvvâž), čeärrsueʹǩǩrååč di vaiddâz äävtuõddâr. Vainosvueiʹvv (268 m) da Õllvääʹrr (Villavaara) pâʹjjne tuõddrin õllʼjummuʹšše. Vuʹvdd suäpp peiʹvvreissa leʹbe määŋg peeiʹv jååttmõʹšše. Čuõkku âʹlddvuõčâst da čuõkkukuâŋŋaz aazztummuužžâst peersteǩâni vuʹvdd lij põõstainallšem. Čeʹvetjääuʹr - Njauddâm vuʹvdd kooll Aanar kååʹdd nuõrttpeäʹl sääʹmvoudda. Čeʹvetjääuʹr - Njauddâm vuuʹd luâtt "Puärraz maainste Njuhččʼčeäppatjääuʹrest da Njauddâm siidâst. Leša Maaiʹlm motstââvv, da täk čuõʹvves da mooččâs kueʹstelm kook liâ vuuʹdest. Ǩieʹssäiggsa jooʹtti väʹldd hieʹlǩeld juâmasvuõč tobddmõš da peiʹvv kååʹtt ij luâštõõč ni voops oudd čuõvvâd- da paakkasvuõč innân peiʹvven. Äiʹǧǧ mâânn aaibâs vuâmmšeǩâni maʹte kaappâstrââʹdd peʹccelnallšem jiõnnummuš kuʹǩǩen uʹcc jieʹǧǧest. Kuäʹss-ne eeʹjjääiʹj vaajtõs lij mâʹte Õllvääʹr tuõddârkåʹddsäʹppleein kaaunõõttmõš: jäskka jiõk tõʹst ni teâttam, mâŋŋa tõt väʹldd tuu vuâmmšemvuõč. Kåʹddsäʹppli maainast tuʹnne, mäʹhtt ton suu rääuh sieʹjjtak da õuʹddel ko ton ǩiõrggnak toobštõõttâd suiʹn, son lij juʹn meädda. Tuʹnne kuâččai pâi mõõččâs mõštt. A vuuʹd čääʹcc: timaant čuõvvääb jääuʹr, kooi čääʹcc vuäǯǯ tuu tobddâd mii lij koškklõõvvmõš da mäʹhtt tõn čackkummuš kooll tobddâd. Nuʹtt šiõǥǥ čääʹđđ jiõk kaaun ni tivttneeʹǩǩi maainâs kolmmkääivain. Täk jääuʹr õuʹdde še kueʹllšiiʹllʼja smakkjeällmõõžžid kueʹllen, koid ij aainâs vuäǯǯ ni pueʹrmõs kueʹllkaaupin - leša ij pâi ij-ǥa juõʹǩǩkaid. Čõhčč põhtt puäʹčeen aibbmõõžž paradiisâst, nuʹtt leeiʹǥas tõt lij: mueʹrji vâʹllj da smakk, koin jiõk silttääm ni niõǥǥeed. Mieʹccsteei šeeʹllem reepp liâ jiõnnân da čuäjtõzzân nâkkar räjja, ij kââʹl vuâra meäʹccooumaž kuõčču nõtta šilli. Jânnam ročkkjummuužž põõstaijânnmest vuäinnam ij vueiʹn teänab nåkam euʹnnčuõvvõõzz - grååma ǥu puäʹčeel mååusat. Nåkam ooumaž kååʹtt lij išttâd åårram seuʹnnjnam jeäʹǩǩesiinn tollsââʹjest Sääʹmpalggaz kuâŋŋad da ǩiõččâm mäʹht iskkâr ǩiirdče täʹsnnâlmma da vuäinnam mäʹhtt tõk liâ õhtt da seämma ââʹlmveeidasvuõtt, fiʹttai vuäzzes da äʹrttles pääiʹǩ tän reeʹǧǧes, leša nuʹtt šmiõrkõs põõstaijânnamkueʹstlmest. (Martti Lintula, luâttvahssi)</p>
<p>Liiŋk kääzzkõssid da lââʹssteâ˜ait kaunnje lääʹddǩiõlsai addrõõssin: x www.luontoon.fi/sevettijarvi-naatamox www.luontoon.fi/vatsari Čeʹvetjääuʹr - Njauddâm vuuʹd histoor Čeʹvetjäuʹrr - sääʹmkulttuur kuvddlõs Čeʹvetjäuʹrr lij sääʹmi kuvddlõspäiʹǩǩ Lääʹddjânnam sääʹmvuuʹdest aassimieʹr di kulttuur da äʹrbbvuõč seillam peäʹlest. Čeʹvetjäuʹrr lij sääʹmvuuʹdest. Sääʹmvuuʹd raʹjješ sääʹmlääʹjj mieʹldd Aanar kååʹdd nuõrttbeälla 1940-lååǥǥ looppâst. Čeʹvetjääuʹr lââʹssen sääʹm jälste Njeäʹllmest da Keväjääuʹrest. Sääʹmvuuʹdest jälsteei sääʹmin liâ sääʹmlääʹjj mieʹlddsa vuõiggâdvuõč, mâʹte kueʹllšeeʹllemvuõiggâdvuõtt riikkčaaʹđđin da vuõiggâdvuõtt raajjâd kueʹll- da mieʹcstemǩeâmpaid riikkjânnma. Saaʹmi histoor Suõʹnnʼjel-, Peäccam- da Paaččjooǥǥ sääʹm koʹlle saaʹmi nuõrtt äʹrttla, koozz koʹlle še Aanrõõžž. Tuâlʼjõžääiʹj jieʹllemvueʹjj leʹjje kueʹllšeellmõõžž lââʹssen puäđđhoiʹddjummuš da mieʹcstummuš. Sääʹm jälste siidin, kook leʹjje piârrji da ruåči kõskksa õhttsažkååʹdd. Kueʹllšeellmõš leäi vääžnmõš piʹrǧǧeemtiânâs, da piârrji da ruåči jälstempääiʹǩ leʹjje jääuʹri ââlda. Seerdal jååttmõš täʹlvvsiidâst pâʹjjpäikka leʹbe pâʹjjpääiʹǩest täʹlvvsiʹjdde mieʹrrjõõvi eeʹjjʼjõrrõõzz mieʹldd. Seeʹst leʹjje ǩiččjäll-, ǩieʹssjäll- da čõhččjällpääiʹǩ. Täälvas sij noorõʹtte täʹlvvsiʹjdde, koʹst leäi ceessan. Vääiʹn šõddâm diõtt Peäccmest jälstam sääʹm jouddu vueʹlǧǧed evakkomätkka Lääʹddjânnam siiʹsǩbeälla. ǒu Lääʹddjânnam raajj seʹrddjõõvi, Suõʹnnʼjelsiid saaʹmid aazzte Čeʹvetjäurra. Paaččjooǥǥ da Peäccam saaʹmid aazzte Njeäʹllma da Keväjäurra. Serddmõõžž mieʹldd eeʹjjʼjõrrõs pâʹjjpaaiʹǩi da täʹlvvsiidi kõõskâst puuʹči da raai tuâkka kuâččje še kueʹllčääʹđđ da puäđđmäädd. Kulttuur da teâvõõttmõš Tuâlʼjõžmaall sääʹmidenteett tobddmõžžân õʹnneš sääʹmǩiõl maainstummuužž da ortodoks ååsk. Sääʹmǩiõll leäi kuuʹǩǩääiʹj pâi maainstem ǩiõll: ǩeʹrjjǩiõl da ǩeeʹrjtemmaal aʹlǧǧeš õõudâsviikkâd 1970-lååǥǥast. Ortodoks åskk kooll juõʹǩǩpeivvsa jeällma, leša tuâlʼjõžäiggsa vueʹjj kuâsstje pueʹrmõzzân ruõkkâmvueʹjjest da panahidast. Pââʹzzteei Treeffan Peäccamneeʹkk čääʹđđristtâmprââʹzneʹǩ riâššât påʹrǧǧmannu mââimõs neäʹttelloppân Njeäʹllmest, Âʹvvlest da Čeʹvetjääuʹrest. Leuʹddčieʹpp liâ ooccanj, leša äʹrbbvueʹǩǩ jeäll veâl. Saaʹmin lij seillam tuâlʼjõžäiggsaž sijddsååbbar vaaldšemäʹrbbvueʹǩǩ. Tuâlʼjõžääiʹj sääʹmtuõjju koʹlle peʹssertuâjj, vuäʹddtuâjj da kueʹllčuõmmtuâjj, kook liâ seʹrddjõõvvâm da seillam puõlvvõõǥǥâst puõlvvõʹǩǩe. Sääʹmpihttâz liâ vääžnai vuäʹss, nuʹtt identeett ǥu kulttuur diõtt. Sääʹmnezzni pihttsin kuâsttai nuõrtti vaikktõs. Puärrsab neezzan da åumma âʹnne sääʹmpihttsid. Arggpihttsid ââʹnet arggpeeiʹvi da prääʹzneǩpihttsid ââʹnet prääʹzneǩpeeiʹvi, nuõr tåʹlǩ teʹl, ǥu siidâst prääzkjet prääʹznǩid. Sääʹmi vueʹǩǩ- da tiŋggkulttuurest lij vaikktõs ruõšš äʹrbbvueʹjjest. Jieʹllem ååʹn Aanar kååʹddest jälste nuʹtt 600 Suõʹnnʼjel-, Peäccam- da Paaččjooǥǥ sämmla. Sij jieʹllem ij jiânnai mokstõõv läʹddlai jieʹllmest. Puäđđhoiʹddjummuš juätkkai Njauddâm da Väccär paalǥâskååʹddest, leša puäđđhoiʹddjummuužž da kueʹllšeellmõõžž miârktõs jieʹllemvueʹǩǩen lij occnam lååimeʹt eeʹjji mââiårra. Bieʹǩǩ liâ kaunnâm tiânâstuâjaid da bieʹǩǩ liâ ǩiõttʼtuejjla. Čeʹvetjääuʹr škooulâst uuʹdet sääʹmǩiõllsa mättʼtõõzz. Eeʹjjin 1997-2001 Čeʹvetjääuʹrest tuåimji vuâlla škooulâkksai päärnai ǩiõllpieʹss, koʹst päärna siõʹrre da laullu sääʹmǩiõllsaž pirrõõzzâst. Sääʹm ǩiõll- da kulttuursiid tuåimmʼmuš aaʹlji čõhčča 2001, da puuʹči eeʹjj 2003 looppâst. Sääʹm ǩiõll- da kulttuursiid tuåimmʼmuužž täävtõssân leäi seʹrdded äʹrbbvueʹjj päärnaid da vuõrâsoummuid. Tåʹben mättʼtõʹtte sääʹmǩiõl, tuâlʼjõžäiggsaid ǩiõttʼtuejaid da äʹrbbvueʹǩǩporrmõõžži raajjmõõžž. Mâiʹd Čeʹvetjääuʹr - Njauddâm vuuʹdest vuäitt tuejjeed? Väʹđđed pelkkum peelktõk da Sääʹmpälggaz mieʹldd Čeʹvetjääuʹr - Njauddâm vuuʹdest lij Sääʹmpääʹljes - nõmmsaž kruuggpeelktõk. Vuuʹd luõttu vuäitt še toobdstõõttâd jiiʹjjes pälggsid vääʹđđeeʹl. Vuʹvdd vuâll tââvas Kaldoaaiv põõstaijânnma, koon čõõč jåʹtte kueʹhtt kuʹǩes Čeʹvetjääuʹrest aʹlǧǧi peelktõõǥǥ. Čeʹvetjääuʹr - Njauddâm vuuʹd saaujbeäʹlnn älgg Väccâr põõstaijânnam. Meällad da suukkâd Njauddâmjooǥǥ kuõšk abbsi čõõč di Čeʹvetjäurra kuõskki jokk- da jääuʹrmaaʹtǩi čõõč mâʹnne meällamvääl. Jäuʹrr- da jokkmääʹtǩ liâ põõstaijânnamnallšem: ââldmõs čuâkksa lij määŋg ǩilomettar mäʹtǩǩ. Jäuʹrrjõõrŋ suäʹppe še suuǥǥemma. Ǩiõččâd vueiʹnelm- da ǩiõččâmpaaiʹǩid Mooččâs kueʹstelm ävvne Õllvääʹr da Vainosvueiʹv âʹlnn Sääʹmpälggaz kuâŋŋsest. Njuäʹmmelvuäivva kuärŋŋmõš paʹlǩǩeet mooččâs kueʹstlmin pâʹjjel Čeʹvetjääuʹr. Tobddstõõttâd luâttpõʹrtte Sääʹmpõõrt päiʹǩǩ lij Čeʹvetjääuʹr siidâst. Sääʹmpõõrt vuäʹmm tiiŋg da snimldõõǥǥ mainste nuõrttsämmlai histoorest da kulttuurest. Põõrtâst vuäǯǯ vuäʹppõõzz da tåʹben liâ še kaaupšemnalla sääʹmǩiõttʼtuâi di Meäʹcchalltõõzz ouddaz. Sääʹmpõrtt lij äävai ǩeässa. Čuõiggâd meäʹccjânnmest Vuuʹdest vuäǯǯ čuõiggâd, ij taarbâž meäʹccjânnmest jååʹttemlååʹvid. Ruõʹpsses ruõssin tiõttum Čeʹvetjäuʹrr - Pulmank - čuõiggâmlaatt lij põõstaijânnamnallšem: čuõiggâmlaač jeät äävukku äiʹǧǧkõõskinalla da čuõiggi vuäǯǯ jiõčč čiõppeed obbsest bieʹǩǩ määʹtǩ. Huõlltuâjai da pääiʹklaž aazzji jååttmõõžž diõtt šâʹdde ǩeâlkktuäʹl, kooi mieʹldd vuäitt še čuõikkâd pannšoŋŋân. Ǩueʹllšeeʹlled Vuuʹd kueʹlljääuʹr ǩeäʹsse kueʹllšiiʹlljid. Vuuʹdest vuäǯǯ vuäggad da tälvva vuäggad kalddjest nõtta lååʹv, leša ij seârvvna luõss- da šapššvââʹllj kuõškk njeeʹšǩi da vuâllõõǥǥi veʹrddpaaiʹǩin. Jeeʹres kueʹllšeellmõõžž ǥu vuäggam da tälvva kalddjest vuäggam diõtt 18- 64-âkksain âlgg mäʹhssed kueʹllšeellemhåiddmähss da vuäʹstted äššakuulli kueʹllšeeʹllemlååʹpp. Pâjj-Sääʹmjânnam Põõstaijânnam vuudest lååʹpp nââmar 1564 kätt miâlddâd šuuʹreld vuäjj-, jokk- da jäuʹrrčaaʹđđin ǩueʹllšeellmõõžž Aanar da Uʹccjooǥǥ kooʹddi vuuʹdest. Njauddâmjoʹǩǩe kueʹllšeeʹllemlååʹpp nââmar lij 1565. Njauddâmjooǥǥâst liâ kueʹhtt kueʹllšeeʹllemvuuʹd, da kueʹllšeeʹllemäiʹǧǧ lij 1.6. - 31.8. Njauddâmjooǥǥ kueʹllšlaaʹjj liâ jiõŋŋmiârluõss, kuʹvǯǯ, sâʹvvel, šapšš, vuâsk, nuʹǩǩeš da vueʹšnn - vuäʹinnmõõžž mieʹldd pueʹrmõš poppeei šiil lij sâʹvvel. Čeʹvetjääuʹr vuuʹdest čaaʹđđi väʹlddšlaaʹjj liâ sâʹvvel, nuʹǩǩeš, vuâsk, šapšš da räudd. Lååʹvid kaaupšet Meäʹcchalltõõzz tuåimmpääiʹǩest Âʹvvlest da Pâjj-Sääʹmjânnam luâčkuvddlõõzzâst.</p>
<p>Gyrodactylis salaris-luõssparatiiss iʹlla veâl leävvnam ärvvsaž luõssjooǥǥid. Meäccjed Čeʹvetjääuʹr - Njauddâm vuʹvdd kooll kueʹhtten lååʹppvoudda: 1605 Njauddâm da 1606 Väccär. Vuuʹdin kaaupšet suutki mieʹldd rääʹjtum mieʹrr uʹccšiillååʹvid, kooivuim åuggpäiʹǩǩkåddlaž vuäitt meäccjed meäccjemääiʹji äiʹǧǧen reeppaid, njuäʹmmlid, uʹccnääuʹdid da čääʹcclooʹddid. Vuuʹd âʹlddtuõddrin liâ šiõǥǥ reppmäädd. Puäđđhoiʹddjummuš lij vuuʹdest vääžnai jieʹllemvueʹǩǩ da tõn diõtt tiârri piânnjest meäccjummuš lij ǩiõlddum. Vuuʹdin sätta leeʹd puäđđhåiddtuâjj diõtt täʹlvvääiʹj da ǩieʹssääʹij jeeʹresnallšem rääʹjtõõzz. Čeʹvetjääuʹr - Njauddâm vuuʹdest pääiklaž mieʹcsteeiji vääžnmõs šilli liâ sorvv da repp. Määŋgas pääikla kärdda vuuʹdest reeppaid kueʹttʼtarʹbbe. Mieʹcstummuš luâttʼtuʹriʹsmest lij vuuʹdest emansa jeälljemen. Enontekiö, Aanar da Uʹccjooǥǥ kooʹddin põõššinalla jeälsteeijin lij väʹldd šeeʹllemvuõggâdvuõtt dåmmkååʹdd riikk määddin. Lååʹvid kaaupše Meäʹcchalltõõzz Âʹvvel tuåimmpäiʹǩǩ, Pâjj-Sääʹmjânnam luâčkuvddlõs da Tuõddâr- Sääʹmjânnam luâčkuvddlõs. Mueʹrji uussmõš da kuõbbri noorrmõš Vuuʹdest šâʹdde luâmman, jõõŋ, sââʹr da čuõʹmmjõõzz. Vuuʹdest vuäđđ uussâd mueʹrjid da noorrâd kuõbbrid. Vuõjdõõttâd Pakk ǩieʹssčääʹcc lij paaštpeeiʹvi čueʹzzes. Jääuʹri reeddain vuäitt kaunnâd luâttvuõddâsreeddaid. Čeʹvetjääuʹr - Njauddâm vuuʹd jååʹttemõhttõõzz da kaart Čeʹvetjääuʹr - Njauddâm vuʹvdd lij Aanarjääuʹr ääppalbeäʹlnn. Vuʹvdd lij väʹlddčuõkku 4:st Aanar tââvbeäʹlnn rätkkjem Čeʹvetjääuʹr čuõkku (nââmar 971) kuâŋŋsest. Jååʹttemõhttõõzz Aautin x Čuâǥǥas Čeʹvetjäurra (nââmar 971) rätkkai väʹlddčuõkku 4:st nuʹtt 25 ǩm Aanrest tââvv årra. Čeʹvetjääuʹr siʹjdde lij Kammâz čuâǥǥasräätktõõǥǥâst 90 ǩm.</p>
<p>Takai jååʹttemniâvvain x Čeʹvetjäurra da Njauddma lij pååʹštauttõhttõs Aanrest (Âʹvvel - Njauddâm -pååʹštautt jåått arggpeeiʹvi) da Uʹccjooǥǥâst (jåʹttlõsvuâr Vadsõ / Tana - Ruäʹvnjargg, mottjeteʹm Nuorgam - Âʹvvel), Kammsest lij vaajtõs Aanrest puõʹtti pååʹštauʹtte. x</p>
<p>Ruäʹvnjaarǥâst lij juõʹǩǩpeivvsaž linjauttõhttõs Aanra. x</p>
<p>Ââldmõs seivvamǩeʹdd lij Âʹvvlest.</p>
<p>Reissu vuõʹlǧǧempääiʹǩ x</p>
<p>Årstempääiʹǩ liâ Sääʹmpõõrt šelljpirrõõzzâst (vuuʹd viõstârpieʹll, vuäʹpstemtaull), Njuäʹmmelkuõškâst (Čeʹvetjäuʹrr - Njauddâm čuâǥǥas, vuäʹpstemtaull) da Kirakkajääuʹrest (Čeʹvetjäuʹrr - Njauddâm čuâǥǥas). Njauddmest (vuuʹd nuõrtipieʹll) tõʹst še lij vuuʹd vuäʹpstemtaull, leša iʹllakku veerǥlažnallšem årstempäiʹǩǩ. x</p>
<p>Võõnâslueʹšttemsäätk liâ Čeʹvetjääuʹr siidâst da Njuäʹmmelkuõškâst Čeʹvetjääuʹr - Njauddâm čuâkkaz kuâŋŋsest.</p>
<p>Kaart Neeʹtt kaart x</p>
<p>Mäddmettʼteemstrooiteʹl karttpäiʹǩǩ õõlǥat registâʹttmõõžž.</p>
<p>Jeeʹres kaart x Čeʹvetjääuʹr - Nuorgam virksmõõvvâmkartt, 1:100 000, Karttkuvddlõs 1999. Kaartid vuäitt vuäʹstted Pâjj-Sääʹmjânnam luâčkuvddlõõzzâst, Meäʹcchalltõõzz Âʹvvel tuåimmpääiʹǩest, Meäʹcchalltõõzz pååʹštpääiʹǩkaaupšummuužžâst, Genimapilta da ǩeʹrjjkaaupin. x</p>
<p>Topograaff kaart nââmar 3933 5 da 6, 3934 4, 4911, 4912 7 da 10, 4913 2 da 3 di 4914 1, 1:50 000. Kaartid vuäitt vuäʹstted Pâjj-Sääʹmjânnam luâčkuvddlõõzzâst, Meäʹcchalltõõzz Âʹvvel tuåimmpääiʹǩest, Tuõddâr- Sääʹmjânnam luâčkuvddlõõzzâst da Mäddmettʼteemstrooitleʹst. x</p>
<p>GT čuâǥǥaskartt 19, 1:200 000. Kaartid vuäitt vuäʹsted Genimapilta da ǩeʹrjjkaaupin. x</p>
<p>Meäʹcckaart 22/23, 1:200 000. Kaartid vuäitt tiʹllʼjed Meäʹcchalltõõzz pååʹštpääiʹǩkaaupšummuš leʹbe vuäʹstted Pâjj-Sääʹmjânnam luâčkuvddlõõzzâst, Meäʹcchalltõõzz Âʹvvel tuåimmpääiʹǩest da Tuõddâr- Sääʹmjânnam luâčkuvddlõõzzâst.</p>
<p>Kaarti kaaupšempääiʹǩ x</p>
<p>Pâjj-Sääʹmjânnam luâčkuvddlõs x</p>
<p>Meäʹcchalltõõzz Âʹvvel tuåimmpäiʹǩǩ x</p>
<p>Tuõddâr- Sääʹmjânnam luâčkuvddlõs x</p>
<p>Meäʹcchalltõõzz pååʹštpääiʹǩkaaupšummuš x</p>
<p>Genimap x</p>
<p>Mäddmettʼteemstrooiteʹl</p>
<p>Liiŋk kääzzkõssid da lââʹssteâ˜ait kaunnje lääʹddǩiõlsai addrõõssin: x www.luontoon.fi/sevettijarvi-naatamox www.luontoon.fi/vatsari Čeʹvetjääuʹr - Njauddâm vuuʹd peelktõõǥǥ Åugganjååʹttempeelktõõǥǥ da pälggaz Peelktõõǥǥi vuõʹlǧǧempääiʹǩ Peälkkum peelktõõǥǥi vuõʹlggempäiʹǩǩ lij Sääʹmpõõrt šeelljast. Kruuggpeelktõõǥǥ x</p>
<p>Sääʹmpääʹljes, 87 ǩm, jåått päiʹǩǩ paaiʹǩin vuäʹmm sääʹm vaađđtõõǥǥi pääiʹǩ. Vuõʹlǧǧempäiʹǩǩen lij Čeʹvetjääuʹr sämmlai sijdd leʹbe Njauddâm. Pääʹljes jåått Čeʹvetjääuʹrest Njauddma Čeʹvetjääuʹrčuõkku saujjbeäʹl da juätkkai Njauddmest Čeʹvetjäurra Njauddâmjooǥǥ tââʹvbeäʹl. Pälggaz kuâŋŋsest kueʹstelm vaajtâʹvve sieʹǩǩmieʹccest äävtuõddra, da päiʹǩǩ paaiʹǩi peelktõk lij rääʹppes. Määʹtǩest liâ jooǥǥi da vuäjai rââst jååttmõõžž. Mått-min paaiʹǩin jiâ leäkku moost, da veʹrddpääiʹǩ âʹlǧǧe kääʹlled. Pälggsest kännad moksted Vainosvueiʹv da Õllvääʹr õõl, koʹst kueʹstelm ävvne da liâ vueiʹnnem ärvvsa. o</p>
<p>Tuʹriʹsmmpääiʹǩ: Opukasjääuʹr tollsââʹjj, Pieʹllkuäʹttläädd, Uʹcckirakka, Kovienpoikienlammen, Källkuõšk da Paikoinlammen kåvvaz, Opukasjääuʹr, Eessakjääuʹr da Rousajääuʹr meäʹccǩeâmp. Čeʹvetjääuʹrčuõkku saujjbeäʹlnn mõõnni pääʹljesmääʹtǩ âʹlddlest liâ Kuʹvǯǯläädd, Källsaluut da Källsavueiʹv våurrǩeâmp o</p>
<p>Vueiʹnelm: Pââʹzzteei Treeffan Peäccamneeʹkk ceerkav - ortodoks ceerkav Čeʹvetjääuʹrest, Sääʹmpõrtt di Vainosvueiʹv, Õllvääʹr da Njuäʹmmelvueiʹv tuõddâr. x</p>
<p>Vuäʹnuum Sääʹmpääʹljes, nuʹtt 60 ǩm, lij še kruuggpeelktõk, kååʹtt mookkast kuuʹǩǩab Sääʹmpälggsest nuʹtt, što peelktõk jåått Njauddâmjooǥǥ saujjpeäʹl Källkuõškâst Opukasjäurra. Pääʹljeskõskk Njauddâmjooǥǥ saujjbeälla puäʹčet peälkkad påʹrǧǧ- čõhččmannust 2004 - jiõčč pääʹljes lij leämmas juʹn äiʹǧǧpõõjid. Aainâs väʹǯǯem ärvvsaž vaađđtõk lij Njauddâmjooǥǥ kuâŋŋsest Õõčpäʹšttem pääiʹǩ Njuäʹmmelvueiʹv ool: tåʹben vuäinn Čeʹvetjääuʹr pirrõõzz. o</p>
<p>Tuʹrismmpääiʹǩ: Säuʹnnkuõšk tollsââʹjj, Pieʹllkuäʹttläädd, Uʹcckirakka, Kovienpoikienlammen, Källkuõšk da Õõčpäʹšttem kåvvaz, Opukasjääuʹr meäʹccǩeâmpp di Kuʹvǯǯläädd, Källsaluut, Källsavueiʹv, Õõčpäʹšttem, Säuʹnnkuõšk da Kuosnijooǥǥ våurrǩeâmp.</p>
<p>Jeeʹres peelktõõǥǥ x Čeʹvetjäuʹrr - Pulmanki - peelktõk, 60 - 70 ǩm. x</p>
<p>Aanarpääʹljes - Anárašmáde, 100 ǩm x</p>
<p>Peiʹvvreeis: Čeʹvetjääuʹrest da Njauddmest vuäitt väʹǯǯed vuäʹnkõs maaʹtǩid Sääʹmpälggsest. Peiʹvvreissu suäpp pääʹljeskõskk Njuäʹmmeljääuʹrest Njuäʹmmelvueiʹvtuõddâr pâʹjjel Õõčpäʹšttma Njauddâmjooǥǥ kuâŋŋsa da mååusat; meäʹccjânnam lij miâlggâd rääʹppes, leša kueʹstelm paʹlǩǩee kuärŋŋmõõžž da väʹđđmõõžž. Määʹtǩ kookkadvuõttân šâdd 12 ǩm.</p>
<p>Jeeʹres peäggtum åugganjååʹttemreeis x</p>
<p>Jiiʹjjes pälggaz, Kaart, kompaass da kuddnallšem jååʹttemniâvvaivuim vuäitt jooččed vuuʹd luâčast peälkkum peelktõõǥǥi ååuǥbeäʹlnn. Čeʹvetjääuʹr da Njauddâm vuʹvdd kooll põõstaijânnmid nuʹtt saaujâst ǥu tââʹvest, da jiiʹjjes pälggsi jooʹttjest õõlǥtet teäʹttemsilttõõzzid. x</p>
<p>Åugganjååʹttempääiʹǩ päärnaivaauni da kååʹlezstuuʹlivuim. Vuuʹdest jiâ leäkku nåkam åugganjååʹttempääiʹǩ, što vuäitt liikkeed päärnaivaauni da kååʹlezstuuʹlivuim. x</p>
<p>Tälvva vuuʹd moottorǩeâlkktuäʹl vuäiʹtte hiâlpeed čuõiggi čuõiggmõõžž pannšooŋi poodd. Mieʹrǩǩuum čuõiggâmlaač Čeʹvetjääuʹrest Pulmankijäurra jeät äävukku äiʹǧǧkõõskinalla moottorǩeâlkain.</p>
<p>Meällamvääl x Čeʹvetjääuʹr meällamvääll, 120ǩm, lij kruuggvääll, da tõt mâânn tuâlʼjõžäiggsa kueʹllšiiʹllji ââʹnnem čaaʹđđin. Meällamvääll mâânn bieʹǩǩen Väccär põõstaijânnam vuuʹdest, bieʹǩǩen Aanarjääuʹr nuõrtibeäʹlnn da Njeʹǯǯjääuʹr da Čeʹvetjääuʹr čaaʹđđin. Vääl vuõʹlǧǧempäiʹǩǩ lij Čeʹvetjääuʹr siidâst, baar puõtt åårrai moost vueʹlnn. Vääll mâânn Čeʹvetjääuʹr, Solmusjääuʹr, Čueʹlsjääuʹr, Čueʹlsvuõn, Kuõškkvuõn, Njeʹǯǯjääuʹr, Pääʹnnjääuʹr, Kuosnajääuʹr da Mihkaljääuʹr čõõč mååusat Čeʹvetjäurra. Meällamvääll lij väʹǯǯel: jokk- kuõšk- da jäuʹrrmäʹtǩǩ kõõskin jååttmõš âlgg leeʹd jiiʹjjes vääʹldest da siltteed vueʹsttveʹrddmeällmõš, mueʹtǩi pâʹjjel jååttmõš, kuõškâst luâšttmõš da kanoot vuõjtummuš troossivuiʹm. Ǩieʹssemmueʹtǩi ǩilomettren šâdd mäʹtǩǩäiʹǧǧen nuʹtt 6 ǩm. Jäänaš ǩieʹssemmueʹtǩ liâ jeälsteǩâni čårrpaaiʹǩin. o</p>
<p>Tuʹriʹsmmpääiʹǩ: Sollumusjääʹur da Čueʹlsmueʹtǩ meäʹccǩeâmp da Sollumusjooǥǥ da Pääʹnnjääuʹr tollsââi. x</p>
<p>Njauddâmjooǥǥ meällamvääll, 30 - 50 - 92 ǩm.</p>
<p>Moottorǩeâlkktuäʹl x Čeʹvetjääuʹrest Njauddma mõõnni moottorǩeâlkktuäʹl kruunčuâǥǥas (nââmar 971) tââvbeäʹlnn da saujjbeäʹlnn. x Čeʹvetjääuʹrest tââvas Čeʹvetjäuʹrr - Pulmanki - pälggaz pääiʹǩ mõõnni moottorǩeâlkktueʹll: Čeʹvetjäuʹrr - Nuorgam. x</p>
<p>Tueʹll Čeʹvetjääuʹrest Njeäʹllma da Âʹvvla. x</p>
<p>Tueʹll Čeʹvetjääuʹrest Aanra.</p>
<p>Lââʹssteâčaid da lååʹvid vuäǯǯ Meäʹcchalltõõzz Âʹvvel tuåimmpääiʹǩest da Pâjj-Sääʹmjânnam luâčkuvddlõõzzâst. Čeʹvetjääuʹr - Njauddâm vuuʹd åårstempääiʹǩ Äʹššlaipalvvlõõzz da vuäʹpstummuš x</p>
<p>Sääʹmpõrtt, teʹlfon (016) 522 226, lij äävai ǩeässa. x</p>
<p>Nuõrttsaaʹmi kulttuur da äʹrbbvueʹjj čuäjtõõzz. x</p>
<p>Vuäʹsttemnalla uʹccouddaz, ǩeeʹrj da sääʹmǩiõttʼtuâi. x</p>
<p>Åuggamjååʹttem vuäʹpstummuš. x</p>
<p>Siida - Sääʹmmuʹzei da Pâjj-Sääʹmjânnam luâčkuvddlõs</p>
<p>Stuällõõttmõš, pävvrõõššmõš da jeävvsi vuästtmõš. Kaaup, ǩioškk da restraant x Čeʹvetjääuʹrest lij porrmõštarbsiǩioškk da Njauddmest liâ porrmõškaaup. x</p>
<p>Puäđđtääll Toini Sanila, teʹlfon (016) 672 509, 0400 290 390. Porrmõš lij tiʹllʼjemnalla. x Čeʹvet baar, teʹlfon (016) 672 265.</p>
<p>Tollsââʹjjpääiʹǩ da kåvvaz x</p>
<p>Pieʹllkuäʹttläädd, Uʹcckirakka, Kovienpoikienlammen, Källkuõšk, Paikoinlammen da Õõčpäʹšttem kåvvaz. x</p>
<p>Säuʹnnkuõšk da Opukasjääuʹr tollsââʹjjpääiʹǩ</p>
<p>Äävvtoolraajjmõš meäʹccpuâlljemvaaʹrr äiʹǧǧen lij kiõlddum še tollsââʹjjpääiʹǩin. Juukkâmčääʹcc Vuuʹd čääʹđđ liâ juukkâmnalla. Veʹrddčääʹcc lij pueʹrab. Ǩeässa čääʹđđ kännad ǩeʹtted. Njeäʹššhuõll x</p>
<p>Meäʹccǩeâmpain liâ njeäʹššnoorrâmpääiʹǩ. x</p>
<p>Tollsõõʹjin liâ njeäʹššleeʹtt. x</p>
<p>Jooʹttjest tuäivat jäʹǩǩted njieʹšštemes jååttmõõžž vuâččjuuʹrtid: jååʹttemäiʹǧǧen šõddâm njeäʹšš, kååʹtt ij mäddõõv puuʹtet mieʹccest meädda da tõt rääʹtǩet. Looǥǥ lââʹzz njieʹššteʹmes jååttmõõžžâst.</p>
<p>WC:t Juõʹǩǩ tollsââʹjjpääiʹǩest, kåvvaz da meäʹccǩeâmpain liâ kåʹšǩǩnuuʹžneǩ. Instummuš Innsuejj da kåvvaz Jooʹtti vuäitt leeirõõttâd vuuʹdest juõʹǩǩoummuvuõiggâdvuõčin. Jooʹtti tuäivat insted tollsââʹjjpaaiʹǩin da meäʹccǩeâmpai luʹnn leʹbe vuäʹmm instempaaiʹǩin, što jânnam ij ânnʼjõõvči. Vueʹččemassi âʹlǧǧe leeʹd aainâs mieʹldd, håʹt-i vueʹǩǩen leʹčči insted meäʹccǩeâmpain. x</p>
<p>Pieʹllkuäʹttläädd, Uʹcckirakka, Kovienpoikienlammen, Källkuõšk, Paikoinlammen da Õõčpäʹšttem kåvvaz.</p>
<p>Meäʹccǩeâmp Čeʹvetjääuʹr - Njauddâm vuuʹdest liâ vitt meäʹccǩeâmp. Sollumusjääuʹr meäʹccǩeâmp lokku vääʹldǩâni ǩeâmp liâ Sääʹmpälggaz kuâŋŋsest, Čeʹvetjääuʹr čuõkku tââvbeäʹlnn. x</p>
<p>Sollumusjäuʹrr lij Sollumusjääuʹr ääpalbeäʹlnn. x</p>
<p>Opukasjääuʹr lij Opukasjääuʹr saujjǩeeʹjjest, jäurra kolggi Ailajooǥǥ viõstârbeäʹlnn. x</p>
<p>Eessakjäuʹrr lij Eessakjääuʹr vuärjjalreedast. x</p>
<p>Huikkimajokk lij Huikkimajooǥǥâst nuʹtt 500 m tââvas uʹcc luubbla reeddast nuʹtt 100 m palggaz kuâŋŋad x</p>
<p>Rousajäuʹrr lij Rousajääuʹr låʹddǩerʹddembeäʹlnn kolggi vuåju nuõrtireeddast, 100m jääuʹrest.</p>
<p>Våurrǩeâmp Vuuʹdest liâ čiččâm Villin Pohjolan våurrǩeâmppad. x</p>
<p>Njuäʹmmeljäuʹrr lij Čeʹvetjääuʹr - Njauddâmčuõkku (971) kuâŋŋad Njuäʹmmeljääuʹr saujjbeäʹlnn. x</p>
<p>Kuʹvǯǯlädd lij Kuʹvǯǯläädd tâʹvvreeddast, Čeʹvetjääuʹr nuõrtibeäʹlnn. x</p>
<p>Källsaluhtt lij Čeʹvetjääuʹr Källsaluut luhttčuõʹppǩest. x</p>
<p>Källsavueiʹvv lij Čeʹvetjääuʹr Källsaluut reeddast. x</p>
<p>Kuosnijokk lij Njauddâmjooǥǥ saujjreeddast. x</p>
<p>Säuʹnnkuõškk lij Njauddâmjooǥǥ saujjreeddast Säuʹnnkuõšk pââibeäʹlnn. x</p>
<p>Õõčpäʹšttem lij Õõčpäʹšttemläädd reeddast Njauddâmjooǥǥ saujjbeäʹlnn; joʹǩǩe lij 500 m mäʹtǩǩ.</p>
<p>Mäʹtǩǩaaut da -vaaun Mäʹtǩǩaautid da -vaaunid vuäitt åårstâʹtted čuâǥǥasvaaldšem åårstõkpaaiʹǩid. Mäʹtǩǩaautid da -vaaunid liâ palvvlõõzz; Kueʹttǩiõtkâm, teʹlfon (016) 673 544 da 0400 375 201. Instummuš âʹlddvuuʹdest Tuʹriʹsmmpääiʹǩ da põrggi âʹlddvuuʹdest: x</p>
<p>Kueʹttǩiõtkâm, Petri Rantamäki teʹlfon (016) 673 544 da 0400 375 201. x</p>
<p>Puäđđtääll Toini Sanila, teʹlfon (016) 672 509, 0400 290 390. x Čeʹvetjääʹur Nili-Tuvat, teʹlfon (016) 672 240 da 0400 396 311.</p>
<p>Lââʹzz âʹlddvuuʹd instempaaiʹǩin vuäitt kõõjjeed Aanar kååʹdd tuʹriʹsmm - infost. Liikkeemcõgldõsnallšem oummi palvvlõõzz Vuuʹdest jiâ leäkku palvvlõõzz liikkeemcõgldõsnallšem oummuid. Sääʹmmuʹzei da Pâjj-Sääʹmjânnam luâčkuvddlõs Siidast vuäitt liikkeed kååʹlezstuuʹlin, tåʹben lij še inva-wc da åuggmuʹzeivuuʹdest vuäitt liikkeed ǩieʹssäiʹǧǧen vieʹǩǩteejain. Jeeʹres palvvlõõzz âʹlddvuuʹdest x</p>
<p>Âʹvvlest, nuʹtt 155 ǩm:r ǩeeʹjjest Čeʹvetjääuʹrest, liâ jiânnai jeeʹresnallšem palvvlõõzz. x Čeʹvetjääuʹrest lij porrmõštarbsiǩioškk, tiõrvâsvuõčpõrtt, baar da taksi- ja jarblanpalvvlõspõrggi. x</p>
<p>Njauddmest, nuʹtt 30 ǩm Čeʹvetjääuʹrest liâ porrmõškaaup, puäʹlddemkuâni jueʹǩǩempäiʹǩǩ da taksipõrggi. x</p>
<p>Âʹlddvuuʹd porrmõškaaupin liâ taalkâsškaap. x</p>
<p>Ââldmõs takaiteʹlfon lij Aanrest. Čeʹvetjääuʹr - Njauddâm vuuʹd vuâkkõõzz Vuâkkõõzz Čeʹvetjääuʹr - Njauddâm vuuʹdest x</p>
<p>Jooʹtti jåått vuuʹdest juõʹǩǩoummuvuõiggâdvuõčin. x</p>
<p>Jeeʹresnallšem tuåimmʼmuužži raajjmõš õõlǥad Meäcchalltõõzz lååʹvv x</p>
<p>Jõnn äʹrttlin lij šiõǥǥ saaǥǥstõõllâd vuõššân Meäʹcchalltõõzzin. x</p>
<p>Tollstõõllmõš lij seännum mieʹrǩǩuum tollsõõjin. Looǥǥ tool raajjmest.</p>
<p>Õuddeʹl mätkka vuâlggmõõžž Mäʹtǩǩteʹlfooni kolljummuš x Čeʹvetjääuʹr - Njauddâm vuuʹdest teʹlfoon jiâ kullu juõʹǩǩpääiʹǩest. Väccâr põõstaijânnamvuuʹdest liâ jiânnai õõtkâspääiʹǩ, koʹst teʹlfon jiâ kullu. Koʹlljemvuõč vuäitak ooccâd kuäʹrŋeeʹl õʹlljab päikka leʹbe čuõkku kuâŋŋsest.</p>
<p>Staanvuõtt x</p>
<p>Vuʹvdd lij põõstaijânnamnallšem, da jååttmõš ouddlâʹstt teäʹttemsilttõõzzid. Veäʹǩǩvuäǯǯmõš jieʹčääiʹj veekk jiiʹjjes-i ääiʹj ij-ǥa leäkku pâi aʹlǩǩi. Jieʹttnââmar lij 112. x</p>
<p>Lij šiõǥǥ iʹlmmted jååʹttem mäʹtǩǩplaan da äiʹǥǥtaull puärrsid, taaurõõžžid da âʹlddruåčid. Lââʹssen Pâjj-Sääʹmjânnam luâčkuvddlõʹsse, teʹlfon 0205 64 7740, vuäitt kueʹččed iʹlmmtõõzz, leša teʹl âlgg aainâs muʹštted iʹlmmted mååusat puättmõõžžâst.</p>
<p>Jååʹttemniâvv x</p>
<p>Meäʹccjânnam lij vaajtõõvlaž, leša pälggaz jiâ leäkku rääʹppes. Čääʹccpaaiʹǩi pâʹjjel mõõnnâmpääiʹǩ liâ eža jiânnai: mått-mi paaiʹǩin jiâ leäkku moost da mått-mi paaiʹǩin âlgg kääʹlled. x Čeʹvetjääuʹrest lij porrmõštarbsiǩioškk da Njauddmest liâ porrmõškaaup. x</p>
<p>Vuuʹd čääʹđđ liâ juukkâmnalla.</p>
<p>Tuʹristäiʹǧǧ x</p>
<p>Lõstt roočkeemäiʹǧǧ älgg čohččmannu aalǥbeäʹlnn da peštt kueʹhtt kolmm neäʹttel. Čeʹvetjääuʹr - Njauddâm vuuʹd tääuʹjmõs kõõččmõõžž Liâ-ǥo Njauddâmjooǥǥ pâʹjjel moost? Liâ, moost liâ Čeʹvetjääuʹr - Pulmanki -peelktõõǥǥâst Opukasjääuʹr viõstârbeäʹlnn da Sääʹmpälggaz kuâŋŋsest Njauddâm reddviâstârbeäʹlnn. Koʹst vuäǯǯ tollstõõllâd? Tollstõõllmõš lij seännum pâi tollsõõʹjin da kååvaspaaiʹǩin. Meäʹccpueʹllemvaaʹrr äiʹǧǧen tool ij vuäǯǯ raajjâd ni tollsââʹjjpaaiʹǩid - pâi reissǩeʹttemčeinnǩin ǩeâttmõš lij seännum.</p>
<p>Lââʹssteâčaid Čeʹvetjääuʹr - Njauddâm vuuʹdest Teâč x</p>
<p>Pâjj-Sääʹmjânnam luâčkuvddlõs x</p>
<p>Sääʹmpõrtt</p>
<p>Vuuʹd håidd Meäʹcchalltõs, Pâjj-Sääʹmjânnam luâčtuåimmpääiʹǩ, addrõs: PČ 36 (Âʹvvelčuâǥǥas 10) 99 801 Âʹvvel. Čõõčtõõzz x</p>
<p>Aanar Sääʹmjânnam luâtt- da låʹddpäiʹǩǩvueʹppes x</p>
<p>Lääʹddjânnam reissvueʹppes x</p>
<p>Lehtola,V-P. (toim.) 2003: Aanar: Aanar histoor jiõŋŋääiʹjpooddâst ânnʼjõšpeivva. Aanar kåʹdd 560 s. x</p>
<p>Linkola, A da M. 2000: Nuõrttsääʹm. Siida - Sääʹmmuʹzei. 32 s.</p>
<p>Liiŋk kääzzkõssid da lââʹssteâ˜ait kaunnje lääʹddǩiõlsai addrõõssin: x www.luontoon.fi/sevettijarvi-naatamox www.luontoon.fi/vatsari</p>
</body></document>
