<document xml:lang="sms" id="no_id"><header><title/><genre code="laws"/><author><unknown/></author><wordcount>183</wordcount><conversion_status type="standard"/><availability><free/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Nr 108 Valdiasåbbar asetõs sääʹmǩiõllʼlääʹjj tiuʹddepiijjmõõžžâst Uʹvddum Heʹlssnest täʹlvvmannu 12 peeiʹv 2004 Valdiasåbbar tuʹmmstõõǥǥ mieʹldd, kååʹtt lij rajjum vuõiggâdvuõttministeeria čuäʹjtõõzzâst, šiõttʼteet rosttovmannu 15 peeiʹv 2003 uʹvddum sääʹmǩiõllʼlääʹjj (1086/2003) 29 §:z 1 momeent da 33 §:z mieʹldd: 1 § Teʹl ko veʹrǧǧneǩ âlgg uʹvdded sääʹmǩiõllʼlääʹjj (1086/2003) mieʹldd sääʹmǩiõllsaž tuåimtemǩeeʹrj leʹbe alggpuäđlaž lääʹdd- leʹbe ruõccǩiõllsaž äʹššǩeeʹrjest sääʹmǩiõllsaž jåårǥlâttmõõžž leʹbe tõõzz uʹvddum sääʹmǩiõllsaž äʹššǩeeʹrjest lääʹdd- lebe ruõccǩiõllsaž jåårǥlâttmõõžž, tõt vuäitt raajjâd leʹbe jåårǥlâʹtted äʹššǩeeʹrj jiõčč, ko mâka tõn reâuǥast lij sääʹmǩiõllsaž ooumaž. Veʹrǧǧneǩ vuäitt haʹŋǩǩeed jåårǥlâttmõõžž sääʹmǩiõllʼlääʹjj 26 §:sest mierruum sääʹmǩiõllkonttrest leʹbe veeʹrjlaž jåårǥlõʹttjest, ǩeäʹst lij vuõiggâdvuõtt jåårǥlâʹtted sääʹmǩiõlâst leʹbe sääʹmǩiõʹlle. 2 § Sääʹmǩiõllkoontâr leʹbe jåårǥlâttmõõžž raajjâm ooumaž âlgg tuõđšted ooudbu sarnnum jåårǥlâttmõõžž vuõiggân. 3 § Veʹrǧǧneeʹǩǩ, kooi tuâjjǩiõll lij sääʹmǩiõll, vuäiʹtte ââʹnned sääʹmǩiõl sij ǩeeʹrjin, kook lie čuäjtum sääʹmǩiõllʼlääʹjj 2 §:z 1—3 momeentin sarnnum veʹrǧǧneeʹǩǩid. 4 § Sääʹmǩiõllkoontâr oudd õõutsââʹjest sääʹmǩiõllsåbbrin juõʹǩǩ vaalpoodd sääʹmǩiõllʼlääʹjj 29 §:z 1 momenttist mierruum mainnâz, kååʹtt âlgg õhtteed sääʹmteeʹǧǧest uʹvddum lääʹjj (974/1995) 7 §:sest mierruum sääʹmteeʹǧǧ mainnsa valdiasåbbra. 5 § Tät asetõs šâdd viõʹǩǩe pâʹzzlâšttammannu 1 peeiʹv 2004. Heʹlssnest täʹlvvmannu 12 peeiʹv 2004 Vuõiggâdvuõttminister Johannes Koskinen Lääʹjjšiõtteemduumšeǩ Eero J. Aarnio</p>
</body></document>