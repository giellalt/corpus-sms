<document xml:lang="sms" id="no_id"><header><title/><genre code="laws"/><author><unknown/></author><wordcount>104</wordcount><conversion_status type="standard"/><availability><free/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Nr 880  Riikksåbbar asetõs kuäʹcǩǩmi puäʒʒtallu tueʹjjääm skääđai koʹrvvemest uʹvddum asetõõzz 3 §:z muʹttmest Uʹvddum Heʹlssnest kålggmannu 14 peeiʹv 2010 Riikksåbbar tuʹmmstõõǥǥ mieʹldd, kååʹtt lij rajjum pirrõsministeeria čuäʹjtõõzzâst, muʹtteet kuäʹcǩǩmi puäʒʒtallu tueʹjjääm skääđai koʹrvvemest ođđeeʹjjmannu 3 peeiʹv 2002 uʹvddum asetõõzz (8/2002) 3 § 1 momeentt, nåkamnallšemen ko tõt lij asetõõzzâst 741/2009, nääiʹtaa: 3 § Koʹrvvõõzz mieʹrr Koʹrvvõõzz teäʹǧǧmeäʹr vuâđđan lij laʹsǩǩeemnallšem skääđ ärvv ǩeârdduum 2 momenttist, 4 §:z 2 momenttist leʹbe 5 §:z 1 momenttist mieʹrruum ǩeârddõõzzin. Laʹsǩǩeemnallšem skääđ ärvv ǩeârddõõzzin õhtt lij 577 eurrod. Tät asetõs šâdd viõʹǩǩe kålggmannu 29 peeiʹv 2010. Heʹlssnest kålggmannu 14 peeiʹv 2010 Aassâmpõrttminister Jan Vapaavuori Halltõspiizar Heikki Korpelainen</p>
</body></document>
