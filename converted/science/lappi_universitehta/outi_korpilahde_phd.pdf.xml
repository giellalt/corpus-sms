<document xml:lang="sms" id="no_id"><header><title>Kun pohjoisen matkasta tuli elämän mittainen</title><genre code="science"/><author><person firstname="Outi" lastname="Korpilähde" sex="f" born="" nationality="FI"/></author><year>2015</year><wordcount>229</wordcount><conversion_status type="standard"/><availability><license type="standard"/></availability><origFileName>https://lauda.ulapland.fi/bitstream/handle/10024/62153/Korpilähde_Outi_ActaE_172_pdfA.pdf</origFileName><parallel_text xml:lang="eng" location="outi_korpilahde_phd.pdf"/><parallel_text xml:lang="fin" location="outi_korpilahde_phd.pdf"/><parallel_text xml:lang="sme" location="outi_korpilahde_phd.pdf"/><parallel_text xml:lang="smn" location="outi_korpilahde_phd.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Outi Korpilähde</p>
<p><em type="italic">Ko määʹtǩest tââvas šõõddi jieʹllem kokksaž. Lääʹddkaappi </em><em type="italic">sääʹmõutstõõzzâst. </em></p>
<p>Taʹrǩstõõlam tuʹtǩǩõõzzstan lääʹddneezzni pueʹttem da jäälõõttâm sääʹmõutstõõzzid kaappjen da mââʹnnjen.</p>
<p>Tuʹtǩǩõõzz täävtõssân lij puʹrǧǧeed takai fiʹttjõõzzid lääʹdd-neezzni tuåimmjumuužžâst da sââʹjest puuʹteeʹl saǥǥstõõllma sij jiijjâz jieʹllemǩerddsaž mainnsid sääʹmõutstõõzzid õhttâm pirr. Tuʹtǩǩõssan taʹrjjad sââi jouʹǩǩe, kååʹtt lij ääiʹjben pääc-cam tuʹtǩǩõõzzi åålǥpeälla, nuʹtt što sij šâʹdde kullum.</p>
<p>Sääʹmvuuʹdest lie leämmaž kuuʹǩǩ kueʹhttkulttuursa paarrkõskkvuõđ da piârri. Jiõččan tuʹtǩǩõʹsse mainstâttam neezznin puärrsõmmâz lie puättam sääʹmvoudda juʹn nuʹtt 60 eeʹǩǩed mââiårra, da sij lie-i vuäinnam määŋgid jõnn muttsid.</p>
<p>Vuässõõđam tuʹtǩǩõõzzinan kueʹhttkulttuursaž paar-rkõskkvuõđid da piârrjid kuõskki tiõđlaž saǥǥstõõllmõʹšše.</p>
<p>Kõõjjam tuʹtǩǩõõzzstan, måkkmen aarǥ vueʹjjid muštt-let sääʹm-lääʹdd paarrkõskkvuõđin da piârrjin: måkam ođđ teâđaid da silttõõzzid ođđ oummust feʹrttai mättʼtõõllâd da måkam viõkkvääraid son taarbaš, ko jäälââtt sääʹmvoudda da -õutstõʹsse. Aarǥ ǩiõččlâsttmõõžžid âlddnam tuåimmjeei-vuõtt-fiʹttjõõzz veäkka da viõkkväärrkõõččmõõžž tuʹmmjam kulttuursaž da sosiaalʼlaž resuurs raamâst.</p>
<p>Tuʹtǩǩõssan vuâđald vuäitt särnnad, što tääʹrǩmõs äʹšš ođđ õutstõʹsse jäälõõttmest lij, što haʹŋǩǩad taarbšum kulttuur-saž da sosiaalʼlaž resuurs da mättʼtââll õutstõõzz vuâkkõõzzid.</p>
<p>Tõʹst lij vaʹǯǯtõs tõnt, ko õutstõõzzâst lij tarbb suõjjeed jiijjâs raajid, mii jååʹđat teʹl tuʹl lääʹddneezzni tobddâm ålggpeällsaž-vuõđ tobddmõʹšše. Analyys vuâđald pooutam tuʹtǩǩõs-saǥǥs-što jeäʹlet seämmavuâkksânji ko sääʹmõutstõõzzâst jeäʹlet.</p>
<p>Tuʹtǩǩõssan pohttmõššân vuäinam, što sääʹmõutstõõzz lääʹddkaappjin lij miârkteei rooll kulttuurtulkkân sääʹm da lääʹdd kulttuur kõõskâst. Seeʹst šâʹdde määŋgkulttuursiltteei, kook tåʹbdde nuʹtt jiijjâz lääʹdd vuâlggkulttuur ko še tuåimmje aktiivlânji, što mättje tääʹrǩes silttõõzzid da teâđaid sääʹmkult-tuurâst.</p>
<p>ČOOUDSÄÄʹN: kueʹhttkulttuursažvuõtt, paarrkõskk-vuõtt, piâr, sääʹmvuõtt, kulttuursaž resurss, sosiaalʼlaž resurss, tuåimmjeeivuõtt, Bourdieu</p>
</body></document>
