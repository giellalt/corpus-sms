<document xml:lang="sms" id="no_id"><header><title>Saamelaisten hyvä elämä ja hyvinvointipalvelut</title><genre code="science"/><author><person firstname="Lydia" lastname="Heikkilä" sex="f" born="" nationality="FI"/></author><author><person firstname="Elsa" lastname="Laiti-Hedemäki" sex="f" born="" nationality="FI"/></author><author><person firstname="Anneli" lastname="Pohjola" sex="f" born="" nationality="FI"/></author><year>2013</year><wordcount>324</wordcount><conversion_status type="standard"/><availability><license type="standard"/></availability><origFileName>http://lauda.ulapland.fi/bitstream/handle/10024/61822/Saamelaisten_hyv%E4_elam%E4_verkkoversiopdfA.pdf</origFileName><parallel_text xml:lang="fin" location="samiid_buorre_eallin.pdf"/><parallel_text xml:lang="sme" location="samiid_buorre_eallin.pdf"/><parallel_text xml:lang="smn" location="samiid_buorre_eallin.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p><em type="bold">VUÄNNÕS </em></p>
<p>Heikkilä Lydia, Laiti-Hedemäki Elsa da Pohjola Anneli</p>
<p>Saaʹmi šiõǥǥ jieʹllem da pueʹrrjieʹllemkääzzkõõzz</p>
<p>Ruäʹvnjargg, Lapin universitett, 2013</p>
<p>Tuʹtǩǩeem tuâjjan lij čiõʹlǧǧeed saaʹmi vuäinlmid da toobdlmid kääzzkõõz-zi  beäʹlnn,  kook  liâ  pueʹrrjieʹllem  vääžnmõs  vuäʹsstuejjeeʹjen  da  še kääzzkõstaarbin.  Tuʹtǩǩeem  taʹrǩǩõõllmõõžžâst  liâ  saaʹmi  dommvuuʹd kooʹddi  vuâđđkääzzkõõzz da tääʹrǩab tuʹtǩǩeem taʹrǩǩõõllmõõžžâst liâ sääʹmǩiõllsaž  kääzzkõõzz.  Takaimaaiʹlmlaž  tuejjeeʹjai  kuâŋŋad  saaʹmi kääzzkõõzzi oʹnnstumuužž da kääʹzzkõõzzi šiõttâmvuõđ kuõskki toobdl-mid  meäʹrte  ǩiõllʼlaž  da  kulttuursaž  jiijjâsnallšem  tuejjeei  di  minoritetts-taattus.Tuʹtǩǩumuužž täävtõssân lij vuäǯǯad sääʹm-meerlai jiõnn koʹlljempâjja. Aunnstõssân  lij  saaʹmid  rajjum  kõõjjõsblaŋkk  di  mainstâttmõõžž  liâ tuejjuum  čooudtuåimmjeeʹjivuiʹm.  Vaʹsttõõzzid  tuʹlǩǩeet  kulttuursaž konteeʹkst  vuâstta.  Ǩiččlõõttmõžžân  lij  tobddâd  kääzzkõõzzi  päiʹǩǩ  da miârkktõõzz  saaʹmi  jieʹllmest  di  tõn  pääiʹǩ  puõʹtti  vuârddmõõžž,  taarb, âânnmõš da oʹnnstemvuõđ tobddmõš. Taʹrǩǩõõllâm mieʹrren liâ oummi spraavdõõttmõõžž arggjieʹllmest da õhttsažkååddlaž kääzzkõõzzi vueʹǩǩ di tuåimmjemvuõtt.Vaʹsttõõzzi mieʹldd saaʹmi kääzzkõõzzi šiõttâmvuõđ da kääzzkõõzzi vuäǯǯmõõžž  liâ  takai  tääʹzz  mieʹldd  da  Lääʹddjânnam  kõskkmieʹrrsaž tääʹzz  mieʹldd  ǩeähn.  Kuʹǩes  mäʹtǩǩ-kõõsk  liâ  õhttân  vääžnmõs vaikkteeʹjen  kääzzkõõzzi  peäʹlest,  kooi  vaikktõs  vuäll  še  takai  arggji-ellma.  Kåʹddpuõttlaž  jeäʹrdõõzz  liâ  eža  vaajtõõlli,  tuõttääʹššest  lij  še nuʹtt, što jeeʹres åʹrnn kooʹddin jälsteei sääʹm, liâ jeeʹres ärvvsaž staat-tuuzzâst kääzzkõõzzi peäʹlest. Interneeʹtt âânnmõš pueʹrad tåʹlǩ baŋkk-kääzzkõõzzi  kõskksaž  âânnmõõžž.  Täujja  lij  nuʹtt,  što  puäʹrrsab  oum-mid tõn kääzzkõõzz âânnmõõžžâst ij leäkku nåkam äuʹǩǩ, nuʹtt mäʹhtt tõn  juuʹrdet.  Ääʹššumuužž  mottjumuš  teʹlfonvuâđđliʹžžen  vaiggʼgad kääzzkõõzzi vuäǯǯmõõžž tõn diõtt, ko sääʹmǩiõllsain lij vaiggâd äʹššeed ođđnallšem väʹǯǯlõs aparaattjivuiʹm.Jieʹnnǩiõll  da  arggǩiõll  vaikkte  kääzzkõõzzi  oʹnnstemvuõʹtte  nuʹtt, što  vaʹstteei,  koin  leäi  lääʹddǩiõll  arggǩiõllân  toʹbdde  kääzzkõõzzi vuäǯǯamvuõđ hiâlppân, ko jeeʹres ǩiõlljoouk. Sääʹmǩiõllsaž kääzzkõõzzi vuäǯǯamvuõtt lij veâl occnjaž. Oʹnnstam sääʹmǩiõllsaž taʹrjjeemnallšem kääzzkõõzz liâ peiʹvvhååidast da ǩiõllpieʹsstuåimmjumuužžâst di puärr-si  dommveäʹǩǩvuõđâst.  Lââʹssen  Uccjooǥǥ  sääʹmǩiõllsaž  takaidåhttarkääzzkõs lij vääžnai staattuuzzâst. Kooʹddin liâ occanj plaaneemvuâlaž tuåimmjumuužž  sääʹmǩiõllsaž  kääzzkâʹsttemtääʹzz  pueʹrumuʹšše. Sääʹmǩiõl silttõõzz jeät vuõinnu spesialsilttõssân, jeät-ka tõn valddu lokku päʹlǩǩmõõžžâst. STM:a spesialmieʹrrtieʹǧǧest lij lokku väʹlddemnallšem miârkktõs  sääʹmǩiõllsaž  kääzzkõs  puuʹtʼtõõzzi  raajjmõõžžâst. Sääʹmorganisaatiai  tuâjj  lij  sääʹmǩiõl  da  kulttuur  ravvumuužžâst priʹmeârlaž  staattuuzzâst.  Tuʹlǩǩeemkääzzkõõzzid  âlgg  ooudâsviikkâd, što ääʹššla vuäiʹtči äuʹǩǩeed tõn. Sääʹmǩiõllsaž kääzzkõõzz liâ ođđ da täujja  mieʹrräiggsa,  ton  diõtt  kaiʹbbjed  lââʹssen  pueʹrab  kääzzkõõzzi teâđtumuužž.</p>
<p>Čooudsääʹn:  säʹmmla,  pueʹrrjieʹllem,  vuâđđkääzzkõõzz,  sääʹmǩiõllsaž kääzzkõõzz, kääʹzzkõõzz oʹnnstemvuõđ tobddmõš, minoritettneeʹǩǩ</p>
</body></document>