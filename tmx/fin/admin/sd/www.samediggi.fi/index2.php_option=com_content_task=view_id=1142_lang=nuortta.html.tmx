<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="sms" datatype="plaintext">
    <prop type="x-filename">index2.php_option=com_content_task=view_id=1142_lang=nuortta.html.xml</prop>
  </header>
  <body>
    <tu>
      <tuv xml:lang="sms">
        <seg>Sääʹmteeʹǧǧ halltõõzz sååbbar 13.11.2015</seg>
      </tuv>
      <tuv xml:lang="fin">
        <seg>Saamelaiskäräjien hallituksen kokous 13.11.2015</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ halltõs noorõõđi 13.11.2015 Aanrest.</seg>
      </tuv>
      <tuv xml:lang="fin">
        <seg>Saamelaiskäräjien hallitus kokoontui 13.11.2015 Inarissa.</seg>
      </tuv>
    </tu>
    <tu>
      <tuv xml:lang="sms">
        <seg>Čõõuč 2015 sääʹmteʹǧǧvaali lopp-puåđõõzz diõtt lie tuejjuum šiõttuum mieʹrrääiʹjest õhttsiʹžže vitt vuõiǥeemkaiʹbbjõõzz.</seg>
      </tuv>
      <tuv xml:lang="fin">
        <seg>Syksyn 2015 saamelaiskäräjävaalien lopputuloksen johdosta on säädetyssä määräajassa tehty yhteensä viisi oikaisuvaatimusta.</seg>
      </tuv>
    </tu>
    <tu>
      <tuv xml:lang="sms">
        <seg>Vuõiǥeemkaiʹbbjõõzzin lie kaiʹbbjam jeäʹrbi mieʹldd vaali puåđõõzz jaukkummuž da ođđ vaali tuåimtummuž.</seg>
      </tuv>
      <tuv xml:lang="fin">
        <seg>Oikaisuvaatimuksissa on vaadittu muun muassa vaalien tuloksen mitätöimistä ja uusien vaalien toimittamista.</seg>
      </tuv>
    </tu>
    <tu>
      <tuv xml:lang="sms">
        <seg>Halltõs saǥǥstõõli ääʹššest da tuʹmmji seʹrdded ääʹšš ǩiõttʼtõõllmõõžž juätkksåbbra, koon såbbrõõžžât Aanrest 18.11.2015 čiâss 16.30 ääʹljeeʹl.</seg>
      </tuv>
      <tuv xml:lang="fin">
        <seg>Hallitus keskusteli asiasta ja päätti siirtää asian käsittelyn jatkokokoukseen, joka pidetään Inarissa 18.11.2015 klo 16.30 alkaen.</seg>
      </tuv>
    </tu>
    <tu>
      <tuv xml:lang="sms">
        <seg>Halltõs saǥǥstõõli Sääʹmteeʹǧǧ tuâjjriâššmõõžž oođummšest.</seg>
      </tuv>
      <tuv xml:lang="fin">
        <seg>Hallitus keskusteli Saamelaiskäräjien työjärjestyksen uudistamisesta.</seg>
      </tuv>
    </tu>
    <tu>
      <tuv xml:lang="sms">
        <seg>Halltõs nõõmti čõhččmannust 2014 tuâjj-joouk, koon tuâjjan leäi Sääʹmteeʹǧǧ tuâjjriâššmõõžž oođummuš.</seg>
      </tuv>
      <tuv xml:lang="fin">
        <seg>Hallitus nimesi syyskuussa 2014 työryhmän, jonka tehtävänä oli Saamelaiskäräjien työjärjestyksen uudistaminen.</seg>
      </tuv>
    </tu>
    <tu>
      <tuv xml:lang="sms">
        <seg>Tuâjj-joukk lij såbbrin 28.9.2015 da 5.10.2015 ǩiõttʼtõõllâm luʹvddkooʹddin di Sääʹmteeʹǧǧ tuâjjlažkååʹddest vuäǯǯam eʹtǩǩõõzzid tuâjjriâššmõõžž oođeem diõtt da täi vuâđald raajjâm hämmaz Sääʹmteeʹǧǧ ođđ tuâjjriâššmõššân.</seg>
      </tuv>
      <tuv xml:lang="fin">
        <seg>Työryhmä on kokouksissaan 28.9.2015 ja 5.10.2015 käsitellyt lautakunnilta sekä Saamelaiskäräjien henkilöstöltä saamansa esitykset työjärjestyksen uudistamiseksi ja näiden pohjalta laatinut luonnoksen Saamelaiskäräjien uudeksi työjärjestykseksi.</seg>
      </tuv>
    </tu>
    <tu>
      <tuv xml:lang="sms">
        <seg>Häämas lij eʹtǩǩuum Sääʹmteeʹǧǧ tuâjjlažkådda tuâjjlažkåʹddsåbbrest 3.11.2015.</seg>
      </tuv>
      <tuv xml:lang="fin">
        <seg>Luonnos on esitelty käräjien henkilöstölle henkilöstökokouksessa 3.11.2015.</seg>
      </tuv>
    </tu>
    <tu>
      <tuv xml:lang="sms">
        <seg>Tuâjjlažkååʹddest di luʹvddkooʹddin leäi vueiʹttemvuõtt eʹtǩǩeed muttsid hämmsa.</seg>
      </tuv>
      <tuv xml:lang="fin">
        <seg>Henkilöstöllä sekä lautakunnilla oli mahdollisuus ehdottaa muutoksia luonnokseen.</seg>
      </tuv>
    </tu>
    <tu>
      <tuv xml:lang="sms">
        <seg>Halltõs ǩiõttʼtõõli tuâjjriâššmõšhämmaz aalǥ 21 e § räjja da siiʹrdi tuâjjriâššmõšhämmaz loopp ǩiõttʼtõõllâm (22 – 89 §) pueʹtti såbbra.</seg>
      </tuv>
      <tuv xml:lang="fin">
        <seg>Hallitus käsitteli työjärjestysluonnoksen alkuosan 21 e §:n saakka ja siirsi työjärjestysluonnoksen loppuosan käsittelyn (22 - 89 §) seuraavaan kokoukseen.</seg>
      </tuv>
    </tu>
    <tu>
      <tuv xml:lang="sms">
        <seg>Halltõs saǥǥstõõli Sääʹmteeʹǧǧ mieʹrrteäʹǧǧeʹtǩǩõõzz taʹrǩǩummšest eeʹjjid 2017 – 2020.</seg>
      </tuv>
      <tuv xml:lang="fin">
        <seg>Hallitus keskusteli Saamelaiskäräjien määrärahaehdotuksen tarkennuksesta vuosille 2017 – 2020.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ halltõs priimi såbbreʹstes 4.9.2015 mieʹrrteäʹǧǧeʹtǩǩõõzz eeʹjjid 2017 – 2020 tuåimtem nalla vuõiggâdvuõttministeriaaʹje.</seg>
      </tuv>
      <tuv xml:lang="fin">
        <seg>Saamelaiskäräjien hallitus hyväksyi kokouksessaan 4.9.2015 määrärahaehdotuksen vuosille 2017 - 2020 toimitettavaksi oikeusministeriölle.</seg>
      </tuv>
    </tu>
    <tu>
      <tuv xml:lang="sms">
        <seg>Vuõiggâdvuõttministeria, riikkvääraiministeria da Sääʹmteeʹǧǧ budjeʹttsaǥǥstõõllmõõžž leʹjje Heʹlssnest 21.10.2015.</seg>
      </tuv>
      <tuv xml:lang="fin">
        <seg>Oikeusministeriön, valtiovarainministeriön ja Saamelaiskäräjien budjettineuvottelut pidettiin Helsingissä 21.10.2015.</seg>
      </tuv>
    </tu>
    <tu>
      <tuv xml:lang="sms">
        <seg>Riikktääl čouggum raamm oudldâstt kuuitâǥ Sääʹmteeʹǧǧ eʹtǩǩõõzzi oʹđđest ärvtõõllmõõžž da priorisâsttmõõžž.</seg>
      </tuv>
      <tuv xml:lang="fin">
        <seg>Valtiontalouden tiukennettu kehys edellyttää kuitenkin Saamelaiskäräjien ehdotusten uudelleen arviointia ja priorisointia.</seg>
      </tuv>
    </tu>
    <tu>
      <tuv xml:lang="sms">
        <seg>Priorisõsttum tuåimmân eʹtǩǩeet sääʹmǩiõllõhttsažtuâj ooudummuž di sääʹmjieʹllemvuõʹjji da jeeʹres määddâânnmõõžž õʹhttesuânnʼjummuž.</seg>
      </tuv>
      <tuv xml:lang="fin">
        <seg>Priorisoiduiksi toimiksi esitetään saamen kieliyhteistyön kehittämistä sekä saamelaiselinkeinojen ja muun maankäytön yhteensovittamista.</seg>
      </tuv>
    </tu>
    <tu>
      <tuv xml:lang="sms">
        <seg>Halltõs uuʹdi vääʹld saaǥǥjååʹđtejja da mä.</seg>
      </tuv>
      <tuv xml:lang="fin">
        <seg>Hallitus valtuutti puheenjohtajan ja ma.</seg>
      </tuv>
    </tu>
    <tu>
      <tuv xml:lang="sms">
        <seg>vaaldšemjååʹđtejja raajjâd loopplaž eʹtǩǩõõzz.</seg>
      </tuv>
      <tuv xml:lang="fin">
        <seg>hallintopäällikön muotoilemaan lopullisen esityksen.</seg>
      </tuv>
    </tu>
    <tu>
      <tuv xml:lang="sms">
        <seg>Lââʹssteâđaid oudd Sääʹmteeʹǧǧ saaǥǥjååʹđteei Tiina Sanila-Aikio teʹl.</seg>
      </tuv>
      <tuv xml:lang="fin">
        <seg>Lisätietoja antaa Saamelaiskäräjien puheenjohtaja Tiina Sanila-Aikio puh.</seg>
      </tuv>
    </tu>
    <tu>
      <tuv xml:lang="sms">
        <seg>050 300 1780, tiina.</seg>
      </tuv>
      <tuv xml:lang="fin">
        <seg>050 300 1780, tiina.</seg>
      </tuv>
    </tu>
    <tu>
      <tuv xml:lang="sms">
        <seg>sanila-aikio (at) samediggi.</seg>
      </tuv>
      <tuv xml:lang="fin">
        <seg>sanila-aikio (at) samediggi.</seg>
      </tuv>
    </tu>
    <tu>
      <tuv xml:lang="sms">
        <seg>fi</seg>
      </tuv>
      <tuv xml:lang="fin">
        <seg>fi</seg>
      </tuv>
    </tu>
  </body>
</tmx>
