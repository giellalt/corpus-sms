<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="sms" datatype="plaintext">
    <prop type="x-filename">index2.php_option=com_content_task=view_id=1197_lang=nuortta.html.xml</prop>
  </header>
  <body>
    <tu>
      <tuv xml:lang="sms">
        <seg>Tiõrvʼvuõđ säʹmmlai meersažpeiʹvven</seg>
      </tuv>
      <tuv xml:lang="fin">
        <seg>Tervehdys saamelaisten kansallispäivänä</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ saaǥǥjååʹđteeʹjen haaʹlääm tuäivted pukid šiõǥǥ säʹmmlai meersažpeeiʹv !</seg>
      </tuv>
      <tuv xml:lang="fin">
        <seg>Saamelaiskäräjien puheenjohtajana haluan toivottaa kaikille hyvää saamelaisten kansallispäivää !</seg>
      </tuv>
    </tu>
    <tu>
      <tuv xml:lang="sms">
        <seg>Leäm kuärǥast tõʹst, što meersažpeeiʹv prääzkjet täʹbbe määŋgnalla nuʹtt pirr Sääʹmjânnam ko še sääʹmvuuʹd åålǥpeäʹlnn.</seg>
      </tuv>
      <tuv xml:lang="fin">
        <seg>Olen iloinen siitä, että kansallispäivää juhlitaan tänään niin ympäri Saamenmaata kuin saamelaisalueen ulkopuolellakin monin eri tavoin.</seg>
      </tuv>
    </tu>
    <tu>
      <tuv xml:lang="sms">
        <seg>Ij leäkku õhtt oʹdinakai vueʹǩǩ leʹbe nääʹll, mäʹhtt säʹmmlai meersažpeeiʹv õõlǥči prääzkjed, da peeiʹv fiinâsvuõtt lij-i tõʹst, što tõʹst lij šõddâm peiʹvv, mâʹst obb sääʹmõhttõs rääjj jiijjâsnallšem uuʹccab leʹbe šuurab prääʹznǩeesvuiʹm.</seg>
      </tuv>
      <tuv xml:lang="fin">
        <seg>Ei ole yhtä ainoaa tapaa tai muodollisuutta, miten saamelaisten kansallispäivää tulisi juhlistaa, ja päivän hienous piileekin juuri siinä, että se on kehittynyt päiväksi, josta koko saamelaisyhteisö rakentaa oman näköistään pienempine tai isoimpine juhlallisuuksineen.</seg>
      </tuv>
    </tu>
    <tu>
      <tuv xml:lang="sms">
        <seg>Mij oudldeei oummu sääʹmpolitiikkâst vueiʹnne tääʹrǩes äʹššen, što säʹmmlain lij jiijjâz meersažpeiʹvv, što säʹmmlaid vueiʹnet jiijjâs pååđmeeran sääʹmǩiõlinees- da kulttuurineesvuiʹm.</seg>
      </tuv>
      <tuv xml:lang="fin">
        <seg>Edeltäjämme saamelaispolitiikassa kokivat tärkeäksi, että saamelaisilla on oma kansallispäivä, jotta saamelaiset tulevat nähdyksi omana erillisenä kansana saamen kielineen ja kulttuureineen.</seg>
      </tuv>
    </tu>
    <tu>
      <tuv xml:lang="sms">
        <seg>Täujja just 6.2. miʹjjid säʹmmlaid, da tõn mäʹhtt mij kulttuur lij jeeʹresnallšem, vääʹldet lokku še väʹlddmediast.</seg>
      </tuv>
      <tuv xml:lang="fin">
        <seg>Usein juuri 6.2. meihin saamelaisiin, ja siihen miten kulttuurimme eroaa valtakulttuurista, kiinnitetään huomiota myös valtamediassa.</seg>
      </tuv>
    </tu>
    <tu>
      <tuv xml:lang="sms">
        <seg>Säʹmmlai meersažpeiʹvv lij leämmaž lekkvuõtt, tõntää miʹjjin teâđčeš vuâsti veâl jiânnai uuʹccab ko ânnʼjõžääiʹj teäʹtte lääʹddõhttsažkååʹddest.</seg>
      </tuv>
      <tuv xml:lang="fin">
        <seg>Saamelaisten kansallispäivä on ollut menestys, ilman sitä meistä tiedettäisiin varmasti vielä paljon vähemmän kuin nykyisin tiedetään suomalaisessa yhteiskunnassa.</seg>
      </tuv>
    </tu>
    <tu>
      <tuv xml:lang="sms">
        <seg>Tõt taʹrjjad miʹjjid säʹmmlaid še vueiʹttemvuõđ prääzkjed sääʹmvuõđ õõutsââʹjest da tuärjjeed kueiʹmm kueiʹmeen.</seg>
      </tuv>
      <tuv xml:lang="fin">
        <seg>Se tarjoaa meille saamelaisille myös mahdollisuuden juhlistaa saamelaisuutta yhdessä ja pitää yhtä.</seg>
      </tuv>
    </tu>
    <tu>
      <tuv xml:lang="sms">
        <seg>Teâđast leʹčči fiin äʹšš, jõs säʹmmlai meersažpeiʹvv leʹčči tõn diõtt juõʹǩǩ peeiʹv, što säʹmmlaid vuäinče pååđmeeran da mij kulttuursaž jiõččmieʹrreemvuõiggâdvuõđ âânče ciistâst da tuärjjeʹče pueʹrben väʹlddõhttsažkååʹdd peäʹlnn.</seg>
      </tuv>
      <tuv xml:lang="fin">
        <seg>Tietysti olisi hienoa, jos saamelaisten kansallispäivä olisi siinä suhteessa joka päivä, että saamelaiset nähtäisiin erillisenä kansana ja meidän kulttuurista itsemääräämisoikeuttamme kunnioitettaisiin ja tuettaisiin paremmin valtayhteiskunnan taholta.</seg>
      </tuv>
    </tu>
    <tu>
      <tuv xml:lang="sms">
        <seg>Tõn õhttvuõđâst Lääʹddjânnmest leät mõõnnâm mõõnni eeʹjj ääiʹj kuuitâǥ lääuʹǩ mååust årra da meeʹst lij jiânnai tuej tuejjeemnalla.</seg>
      </tuv>
      <tuv xml:lang="fin">
        <seg>Siinä suhteessa Suomessa on menty kuluneen vuoden aikana kuitenkin askel taaksepäin ja meillä on paljon töitä tehtävänämme. ”</seg>
      </tuv>
    </tu>
    <tu>
      <tuv xml:lang="sms">
        <seg>” Miʹjjin ” jiõm juuʹrd tååʹlǩ Sääʹmteeʹǧǧ, peʹce obb sääʹmõhttõõzz.</seg>
      </tuv>
      <tuv xml:lang="fin">
        <seg>Meillä ” en tarkoita pelkästään Saamelaiskäräjiä, vaan koko saamelaisyhteisöä.</seg>
      </tuv>
    </tu>
    <tu>
      <tuv xml:lang="sms">
        <seg>Taarbšep smeʹllkõs ääʹvummšid da veiddsab õhttsažtuej sääʹmorgaanivuiʹm aaʹšši ooudem diõtt.</seg>
      </tuv>
      <tuv xml:lang="fin">
        <seg>Tarvitsemme rohkeita avauksia ja laajempaa yhteistyötä eri saamelaistahojen kanssa asioiden eteenpäin viemiseksi.</seg>
      </tuv>
    </tu>
    <tu>
      <tuv xml:lang="sms">
        <seg>Tuäivam-i, što seämmanalla ko prääzkjep säʹmmlai meersažpeeiʹv, jeäʹp tuejjeʹčče seämma vuõʹjji mieʹldd eeʹjjest nobba sääʹmpolitiikkâst.</seg>
      </tuv>
      <tuv xml:lang="fin">
        <seg>Toivonkin, että samalla tavalla kuin juhlistamme saamelaisten kansallispäivää, emme myöskään kangistuisi kaavoihin saamelaispolitiikassa.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ âlgg taʹrjjeed säʹmmlaid hieʹlǩeld âlddnemnallšem fooruum, koon pääiʹǩ aaʹššid vueiʹtet ooudeed.</seg>
      </tuv>
      <tuv xml:lang="fin">
        <seg>Saamelaiskäräjien tulee tarjota saamelaisille matalan kynnyksen foorumin, jonka kautta asioita voidaan edistää.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ âlgg uʹvdded še tuärjjõõzzâs jeeʹres sääʹmorgaanid, kook tuejjee tuej seämma täävtõõzzi ouʹdde.</seg>
      </tuv>
      <tuv xml:lang="fin">
        <seg>Saamelaiskäräjien tulee antaa tukensa myös muille saamelaistahoille, jotka työskentelevät samojen tavoitteiden eteen.</seg>
      </tuv>
    </tu>
    <tu>
      <tuv xml:lang="sms">
        <seg>Säʹmmlai meersažpeiʹvven meeʹst pukin säʹmmlain leʹčči šiõǥǥ smiõttâd, mäʹhtt haaʹleep, što aaʹššeen leʹčče jeeʹresnalla, mâiʹd haaʹleep tuejjeed jeeʹresnalla väʹlddõhttsažkådda veʹrddeeʹl.</seg>
      </tuv>
      <tuv xml:lang="fin">
        <seg>Saamelaisten kansallispäivänä meidän kaikkien saamelaisten olisi hyvä pohtia, millä tavalla haluamme asioidemme olevan toisin, mitä haluamme tehdä eritavalla valtayhteiskuntaan verrattuna.</seg>
      </tuv>
    </tu>
    <tu>
      <tuv xml:lang="sms">
        <seg>Meeʹst lij lååʹpp niõǥǥeed nâânn sääʹmõhttsažkååʹddest, da tuejjeed tuej tõn niõǥǥõõzz ouʹdde.</seg>
      </tuv>
      <tuv xml:lang="fin">
        <seg>Meillä on lupa haaveilla vahvasta saamelaisyhteiskunnasta, ja tehdä töitä sen haaveen eteen.</seg>
      </tuv>
    </tu>
    <tu>
      <tuv xml:lang="sms">
        <seg>Måkam lij tõt pueʹttiääiʹj sääʹmõhttsažkåʹdd, koon raajjâp ?</seg>
      </tuv>
      <tuv xml:lang="fin">
        <seg>Millainen on se tulevaisuuden saamelaisyhteiskunta, jota rakennamme ?</seg>
      </tuv>
    </tu>
    <tu>
      <tuv xml:lang="sms">
        <seg>Tän neäʹttlest kuulim tääʹrǩes tuʹmmstõõǥǥ sääʹmaaʹššid kuõskeeʹl.</seg>
      </tuv>
      <tuv xml:lang="fin">
        <seg>Kuluneella viikolla kuulimme suotuisan päätöksen saamelaisasioihin liittyen.</seg>
      </tuv>
    </tu>
    <tu>
      <tuv xml:lang="sms">
        <seg>Tuʹmmstõk ij leämmaž mii täättas tuʹmmstõk, peʹce tõt leäi vuõiggâdvuõđlaž tuʹmmstõk, koʹst Girjás sää ʹmsiid leʹbe paalǥâskååʹdd vuõiggâdvuõđid vuuʹdes määddaid da čaaʹʒʒid di tõin mieʹrrummša toobdsteš Ruõcc peäʹlnn.</seg>
      </tuv>
      <tuv xml:lang="fin">
        <seg>Päätös ei ollut mikä tahansa päätös, vaan se oli oikeudellinen päätös, jossa Girjásin lapinkylän eli paliskunnan oikeudet alueensa maihin ja vesiin sekä niistä päättämiseen tunnustettiin Ruotsissa.</seg>
      </tuv>
    </tu>
    <tu>
      <tuv xml:lang="sms">
        <seg>Tuäivam, što tät Girj á s sääʹmsiid kuõskki tuʹmmstõk mieʹttvaaikat tõõzz, što säʹmmlai vuõiggâdvuõđ Lääʹddjânnmest ouddne ouddmiârkkân ILO 169 – suåppmõõžž ratifiâʹsttem da tâʹvvjânnamlaž sääʹmsuåppmõõžž pääiʹǩ.</seg>
      </tuv>
      <tuv xml:lang="fin">
        <seg>Toivon, että tämä Girjásin lapinkylää koskeva päätös myötävaikuttaa siihen, että saamelaisten oikeudet Suomessa tulevat edistymään esimerkiksi ILO 169 - sopimuksen ratifioinnin ja pohjoismaisen saamelaissopimuksen kautta.</seg>
      </tuv>
    </tu>
    <tu>
      <tuv xml:lang="sms">
        <seg>Tuäivam, što jeäʹp jooud kaiʹbbjed vuõiggâdvuõđid vuõiǥâs-stroiʹttel pääiʹǩ, ko tõt čuâǥǥas lij pukid lossääb.</seg>
      </tuv>
      <tuv xml:lang="fin">
        <seg>Toivon, että emme joudu vaatimaan oikeuksia tuomioistuinten kautta, sillä se tie on kaikille raskaampi.</seg>
      </tuv>
    </tu>
    <tu>
      <tuv xml:lang="sms">
        <seg>Girj ás-tuʹmmstõk lij historiaalʼlaž da oudd tuäiv pukid säʹmmlaid.</seg>
      </tuv>
      <tuv xml:lang="fin">
        <seg>Girjásin päätös on historiallinen ja antaa toivoa kaikille saamelaisille.</seg>
      </tuv>
    </tu>
    <tu>
      <tuv xml:lang="sms">
        <seg>Vuäinam, što tän tuʹmmstõõǥǥâst lie tobdstam tõid vuõiggâdvuõđid, koid nuõrttsäʹmmlai kreäpast še âânn seʹst.</seg>
      </tuv>
      <tuv xml:lang="fin">
        <seg>Näen, että tässä päätöksessä on tunnustettu ne oikeudet, mitkä myös kolttakylän arkisto eli gramota sisältää.</seg>
      </tuv>
    </tu>
    <tu>
      <tuv xml:lang="sms">
        <seg>Täid vuõiggâdvuõđid feʹrttai tobdsted še Lääʹddjânnmest.</seg>
      </tuv>
      <tuv xml:lang="fin">
        <seg>Nämä oikeudet täytyy tunnustaa myös Suomessa.</seg>
      </tuv>
    </tu>
    <tu>
      <tuv xml:lang="sms">
        <seg>Jiõččân peäʹlest leäm ååʹn viikkmen loʹppe mõõnnâm neellj eeʹjj pââʹj Sääʹmteeʹǧǧest, koin miâlggâd mââimõs eeʹjj leäm tuåimmâm Sääʹmteeʹǧǧ saaǥǥjååʹđteeʹjen.</seg>
      </tuv>
      <tuv xml:lang="fin">
        <seg>Omalta osaltani olen parhaillani saattamassa päätökseen kulunutta nelivuotiskautta Saamelaiskäräjillä, joista vajaan vuoden olen toiminut Saamelaiskäräjien puheenjohtajana.</seg>
      </tuv>
    </tu>
    <tu>
      <tuv xml:lang="sms">
        <seg>Ođđ Sääʹmteʹǧǧ järjstââvv 23.2. vaalpââjas 2016-2019.</seg>
      </tuv>
      <tuv xml:lang="fin">
        <seg>Uudet Saamelaiskäräjät järjestäytyy 23.2. vaalikaudelle 2016-2019.</seg>
      </tuv>
    </tu>
    <tu>
      <tuv xml:lang="sms">
        <seg>Haaʹlääm-i ââʹnned tän vueʹjj äuʹǩǩen da späʹssbõõššâd pukid õhttsažtuâjjkruuggid nuʹtt sääʹm- ko še lääʹddõhttsažkååʹddest mõõnnâm pââʹjest.</seg>
      </tuv>
      <tuv xml:lang="fin">
        <seg>Haluankin käyttää tämän tilaisuuden hyväkseni ja kiittää kaikkia yhteistyötahoja niin saamelaisessa kuin suomalaisessakin yhteiskunnassa kuluneesta kaudesta.</seg>
      </tuv>
    </tu>
    <tu>
      <tuv xml:lang="sms">
        <seg>Haaʹlääm späʹssbõõššâd nuʹtt Sääʹmteeʹǧǧ piisarkååʹdd ko še jeeʹres sääʹminstituutioin reâuggai oummid, kook tuejjee tääʹrǩes tuej nânnsab sääʹmõhttsažkååʹdd ouʹdde.</seg>
      </tuv>
      <tuv xml:lang="fin">
        <seg>Haluan kiittää niin Saamelaiskäräjien sihteeristöä kuin muissakin saamelaisinstituutioissa työskenteleviä henkilöitä, jotka tekevät tärkeää työtä vahvemman saamelaisyhteiskunnan eteen.</seg>
      </tuv>
    </tu>
    <tu>
      <tuv xml:lang="sms">
        <seg>Tät tuejj ij leäkku pâi aʹlǩǩi da ouddnummuž mettan lie reepp lääuʹǩ.</seg>
      </tuv>
      <tuv xml:lang="fin">
        <seg>Tämä työ ei ole läheskään aina helppoa ja edistysaskeleet ovat riekon askeleen mittaisia.</seg>
      </tuv>
    </tu>
    <tu>
      <tuv xml:lang="sms">
        <seg>Tät tuejj lij kuuitâǥ samai täʹrǩǩ säʹmmlai pueʹttiääiʹj peäʹlest.</seg>
      </tuv>
      <tuv xml:lang="fin">
        <seg>Tämä työ on kuitenkin erittäin tärkeää saamelaisten tulevaisuuden kannalta.</seg>
      </tuv>
    </tu>
    <tu>
      <tuv xml:lang="sms">
        <seg>Nuʹtt ko še lie puk tõk aarǥ tuej, kook tuejjee mij jieʹllmest sääʹmjieʹllem da ouʹdde sääʹmvuõʹtte pueʹttiääiʹj.</seg>
      </tuv>
      <tuv xml:lang="fin">
        <seg>Niin kuin on myös ne kaikki arjen teot, jotka tekevät elämästämme saamelaista ja antavat saamelaisuudelle tulevaisuuden.</seg>
      </tuv>
    </tu>
    <tu>
      <tuv xml:lang="sms">
        <seg>Siõm vuåjuin šâdd jõnn jään; õõutsââʹjest leäʹp viõus.</seg>
      </tuv>
      <tuv xml:lang="fin">
        <seg>Pienistä puroista syntyy iso eno; yhdessä olemme vahvoja.</seg>
      </tuv>
    </tu>
    <tu>
      <tuv xml:lang="sms">
        <seg>Aanrest säʹmmlai meersažpeiʹvven</seg>
      </tuv>
      <tuv xml:lang="fin">
        <seg>Inarissa saamelaisten kansallispäivänä</seg>
      </tuv>
    </tu>
    <tu>
      <tuv xml:lang="sms">
        <seg>saaǥǥjååʹđteei</seg>
      </tuv>
      <tuv xml:lang="fin">
        <seg>puheenjohtaja</seg>
      </tuv>
    </tu>
  </body>
</tmx>
