<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="sms" datatype="plaintext">
    <prop type="x-filename">index2.php_option=com_content_task=view_id=12_lang=nuortta.html.xml</prop>
  </header>
  <body>
    <tu>
      <tuv xml:lang="sms">
        <seg>Sääʹmteʹǧǧ vaal</seg>
      </tuv>
      <tuv xml:lang="fin">
        <seg>Saamelaiskäräjien vaalit</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ vaal Säʹmmlaid lij alggmeeran vuâđđlääʹjjest staanum jiijjâz ǩiõles da kulttuures kuõskki jiõččvaaldšem säʹmmlai dommvuuʹdest.</seg>
      </tuv>
      <tuv xml:lang="fin">
        <seg>Saamelaiskäräjien vaalit Saamelaisille alkuperäiskansana on perustuslaissa turvattu omaa kieltään ja kulttuuriaan koskeva itsehallinto saamelaisten kotiseutualueella.</seg>
      </tuv>
    </tu>
    <tu>
      <tuv xml:lang="sms">
        <seg>Jiõččvaaldšem plaanad da čõõđat sääʹmteʹǧǧ eeʹjjest 1996 looǥǥeeʹl (Lääʹǩǩ sääʹmteeʹǧǧest 17.7.1995/974).</seg>
      </tuv>
      <tuv xml:lang="fin">
        <seg>Itsehallintoa suunnittelee ja toteuttaa saamelaiskäräjät vuodesta 1996 lukien (Laki saamelaiskäräjistä 17.7.1995/974).</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ lij säʹmmlai jiijjâz meervääldlaž vobõršeǩjoukk, koon tuâjjan lij håiddad säʹmmlai jiijjâz ǩiõl da kulttuur di säʹmmlai sââi alggmeeran kuõskki aaʹssid.</seg>
      </tuv>
      <tuv xml:lang="fin">
        <seg>Saamelaiskäräjät on saamelaisten oma kansanvaltainen edustajisto, jonka tehtävänä on hoitaa saamelaisten omaa kieltä ja kulttuuria sekä saamelaisten asemaa alkuperäiskansana koskevat asiat.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ vaalid tuåimtet juõʹǩǩ neelljad eeʹjj.</seg>
      </tuv>
      <tuv xml:lang="fin">
        <seg>Saamelaiskäräjävaalit toimitetaan joka neljäs vuosi.</seg>
      </tuv>
    </tu>
    <tu>
      <tuv xml:lang="sms">
        <seg>Pueʹtti sääʹmteeʹǧǧ vaalid tuåimtet eeʹjjest 2015.</seg>
      </tuv>
      <tuv xml:lang="fin">
        <seg>Seuraavat saamelaiskäräjien vaalit toimitetaan vuonna 2015.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ vaal-luʹvddkåʹdd peeʹjj tiuʹdde vaalid sääʹmteeʹǧǧest uvddum lääʹjj 4 lååǥǥ da vuõiggâdvuõttministeria vaalmõõntõõllmõõžžâst uvddum asetõõzz (3.11.2006/965) mieʹlddlânji.</seg>
      </tuv>
      <tuv xml:lang="fin">
        <seg>Saamelaiskäräjien vaalilautakunta toimeenpanee vaalit saamelaiskäräjistä annetun lain 4 luvun ja oikeusministeriön vaalimenettelystä antaman asetuksen (3.11.2006/965) mukaisesti.</seg>
      </tuv>
    </tu>
    <tu>
      <tuv xml:lang="sms">
        <seg>Jiõnstemvuõiggâdvuõttneʹǩǩen liâ säʹmmla, kook liâ mieʹrǩǩǩuum sääʹmteeʹǧǧ vaal-loǥstõʹǩǩe.</seg>
      </tuv>
      <tuv xml:lang="fin">
        <seg>Äänioikeutettuja ovat saamelaiset, jotka on merkitty saamelaiskäräjien vaaliluetteloon.</seg>
      </tuv>
    </tu>
    <tu>
      <tuv xml:lang="sms">
        <seg>Jiõnstemvuõiggâdvuõttneeʹǩǩ säʹmmla liâ še vaalânnsaž da vueiʹtte äʹlǧǧed vaalin vobõršeǩǩen.</seg>
      </tuv>
      <tuv xml:lang="fin">
        <seg>Äänioikeutetut saamelaiset ovat myös vaalikelpoisia ja voivat asettua vaaleissa ehdokkaiksi.</seg>
      </tuv>
    </tu>
    <tu>
      <tuv xml:lang="sms">
        <seg>Vaal-luʹvddkåʹdd mieʹrǩǩad vaal-loǥstõʹǩǩe tõid säʹmmlaid, kook leʹjje jiõnstemvuõiggâdvuõttneʹǩǩen eeʹjj 2011 vaalin.</seg>
      </tuv>
      <tuv xml:lang="fin">
        <seg>Vaaliluettelon laatiminen ja siihen hakeutuminen Vaalilautakunta merkitsee vaaliluetteloon ne saamelaiset, jotka olivat äänioikeutettuja vuoden 2011 vaaleissa.</seg>
      </tuv>
    </tu>
    <tu>
      <tuv xml:lang="sms">
        <seg>Oouʹdbuž vaalin vaal-loǥstõʹǩǩe mieʹrǩǩuum oummui päärna, kook liâ puättam jiõnstemvuõiggâdvuõđâkka leʹbe tiuddâm 18 eeʹǩǩed mââimõõzzâst vaal mââimõs peeiʹv, siʹjjid mieʹrǩǩeed vaal-loǥstõʹǩǩe mâŋŋa, ko sij liâ iʹlmmtam što sij âʹnne jiijjâz säʹmmliʹžžen.</seg>
      </tuv>
      <tuv xml:lang="fin">
        <seg>Edellisissä vaaleissa vaaliluetteloon merkittyjen henkilöiden lapset, jotka ovat tulleet äänioikeusikään eli täyttävät 18 vuotta viimeistään vaalien viimeisenä päivänä, merkitään vaaliluetteloon sen jälkeen, kun he ovat ilmoittaneet pitävänsä itseään saamelaisena.</seg>
      </tuv>
    </tu>
    <tu>
      <tuv xml:lang="sms">
        <seg>Tät iʹlmmtõs âlgg tuejjeed vaaleeʹjj oudldem rosttovmannu mââimõs peeiʹv mõõneeʹst.</seg>
      </tuv>
      <tuv xml:lang="fin">
        <seg>Tämä ilmoitus tulee tehdä vaalivuotta edeltävän joulukuun viimeiseen päivään mennessä.</seg>
      </tuv>
    </tu>
    <tu>
      <tuv xml:lang="sms">
        <seg>Tän diõtt jiõnstemvuõiggâdvuõđâkka pueʹtti ooumže vuõltteet maacctemkonfeâʹrtin ooccâmblaŋkk, kååʹtt âlgg tiuddeed, vuâllaǩeeʹrjted da maaccted pååʹštest vaal-luʹvddkådda.</seg>
      </tuv>
      <tuv xml:lang="fin">
        <seg>Tätä varten äänioikeusikään tuleville henkilöille postitetaan palautuskuorella hakemuslomake, joka heidän tulee täyttää, allekirjoittaa ja palauttaa postitse vaalilautakunnalle.</seg>
      </tuv>
    </tu>
    <tu>
      <tuv xml:lang="sms">
        <seg>Vaal-loǥstõʹǩǩe mieʹrǩǩeed še tõk oummu, kook jiõčč ǩeʹrjjlânji ooʒʒâʹtte vaal-loǥstõʹǩǩe da koid vaal-luʹvddkåʹdd tuâtt jiõnstemvuõiggâdvuõttneǩ säʹmmliʹžžen.</seg>
      </tuv>
      <tuv xml:lang="fin">
        <seg>Vaaliluetteloon merkitään myös ne henkilöt, jotka itse kirjallisesti hakeutuvat vaaliluetteloon ja jotka vaalilautakunta toteaa äänioikeutetuiksi saamelaisiksi.</seg>
      </tuv>
    </tu>
    <tu>
      <tuv xml:lang="sms">
        <seg>Vaal-loǧstõʹǩǩe vuäitt ooʒʒõõttâd sääʹmteʹǧǧlääʹjj 3 § 1 momeeʹnt 1, 2 da 3 pääiʹǩ 21 § vuâđain.</seg>
      </tuv>
      <tuv xml:lang="fin">
        <seg>Vaaliluetteloon voi hakeutua saamelaiskäräjälain 3 §:n 1 momentin 1, 2 ja 3 kohdan ja 21 §:n perusteella.</seg>
      </tuv>
    </tu>
    <tu>
      <tuv xml:lang="sms">
        <seg>Raukkmõš vaal-loǥstõʹǩǩe väʼlddem diõtt leʹbe tõʹst jaukkeem diõtt âlgg tuejjeed vaal-luʹvddkååʹdd tän diõtt rajjum ooccâmblaaʹŋkin, kååʹtt âlgg maaccted vaal-luʹvddkådda pååʹštest nuʹtt, što tõt lij mieʹrrpääiʹǩest mââimõõzzâst vaaleeʹjj oudldem rostovmannu 31 peeiʹv čiâss 16.00.</seg>
      </tuv>
      <tuv xml:lang="fin">
        <seg>Pyyntö vaaliluetteloon ottamiseksi tai siitä poistamiseksi tulee tehdä vaalilautakunnan tätä tarkoitusta varten laatimalla hakemuslomakkeella, joka tulee palauttaa vaalilautakunnalle postitse siten, että se on perillä viimeistään vaalivuotta edeltävän joulukuun 31 päivänä klo 16.00.</seg>
      </tuv>
    </tu>
    <tu>
      <tuv xml:lang="sms">
        <seg>Vaal-loǥstõʹǩǩe mieʹrǩǩuum säʹmmla vuäʹǯǯe iʹlmmtõõzz jiõnstemvuõiggâdvuõđâst, vaal-loǥstõõǥǥ vueiʹnnemnallaåårramääiʹjest da - paaiʹǩin da jeeʹres vaali tuåimmtumuʹšše kuulli aaʹššin pååʹštest täʹlvv- pâʹzzlâšttam-mannust vaaleeʹjj äiʹǧǧen.</seg>
      </tuv>
      <tuv xml:lang="fin">
        <seg>Ilmoitus äänioikeudesta Vaaliluetteloon merkityt saamelaiset saavat ilmoituksen äänioikeudestaan, vaaliluettelon nähtävillä oloajasta ja - paikoista ja muista vaalien toimittamiseen liittyvistä asioista postitse helmi-maaliskuussa vaalivuonna.</seg>
      </tuv>
    </tu>
    <tu>
      <tuv xml:lang="sms">
        <seg>Juâkksiʹžže jiõnstemvuõiggâdvuõđ raukkjid vuõltteet ouddâl vaal-loǥstõõǥǥ vueiʹnnemnalla piijjmõõžž teâtt tõʹst, lij-a siʹjjid mieʹrǩǩuum vaal-loǥstõʹǩǩe avi ij.</seg>
      </tuv>
      <tuv xml:lang="fin">
        <seg>Kaikille äänioikeutta pyytäneille lähetetään ennen vaaliluettelon asettamista nähtäville tieto siitä, onko heidät merkitty vaaliluetteloon vai ei.</seg>
      </tuv>
    </tu>
    <tu>
      <tuv xml:lang="sms">
        <seg>Vaal-loǥstõk lij vueiʹnnemnalla vaaleeʹjj pâʹzzlâšttam-mannust 10 ǩeäččlõs arggpeiʹvven, leâʹša ij arggsueʹvet.</seg>
      </tuv>
      <tuv xml:lang="fin">
        <seg>Vaaliluettelo on nähtävänä vaalivuoden maaliskuussa 10 perättäisenä arkipäivänä, ei kuitenkaan arkilauantaina.</seg>
      </tuv>
    </tu>
    <tu>
      <tuv xml:lang="sms">
        <seg>Vaal-loǥstõõǥǥ tääʹrǩab vueiʹnnemnallaåårramääiʹjest da – pääiʹǩest iʹlmmtet õlmmsaž kuultõõzzin.</seg>
      </tuv>
      <tuv xml:lang="fin">
        <seg>Vaaliluettelon tarkemmasta nähtävillä oloajasta ja - paikasta ilmoitetaan julkisella kuulutuksella.</seg>
      </tuv>
    </tu>
    <tu>
      <tuv xml:lang="sms">
        <seg>Ooumaž, kååʹtt lij miõlstes kuõđđum vuõiggâdvuõđtää meädda vaal-loǥstõõǥǥâst leʹbe koon kuõskki mieʹrǩǩumuš vaal-loǥstõõǥǥâst lij vââǥǥlaž, vuäitt ǩeʹrjjlanji õõlǥted vuõiǥõõzz vaal-luʹvddkååʹddest mââimõõzzâst 14 peiʹvven vaal-loǥstõõǥǥ vueiʹnnemnalla ââʹnnem kuõskki ääiʹj puuttmest.</seg>
      </tuv>
      <tuv xml:lang="fin">
        <seg>Henkilö, joka on mielestään jätetty oikeudettomasti pois vaaliluettelosta tai jota koskeva merkintä vaaliluettelossa on virheellinen, voi kirjallisesti vaatia oikaisua vaalilautakunnalta viimeistään 14 päivänä vaaliluettelon nähtävillä pitämistä koskevan ajan päättymisestä.</seg>
      </tuv>
    </tu>
    <tu>
      <tuv xml:lang="sms">
        <seg>Vaal-luʹvddkååʹdd tuʹmmstõʹǩǩe obbžurr vuäitt viikkâd vuõiǥeemõõlǥtumuužž sääʹmteeʹǧǧ halltõõzz räʹtǩǩeem vuâlla.</seg>
      </tuv>
      <tuv xml:lang="fin">
        <seg>Vaalilautakunnan päätökseen tyytymätön voi saattaa oikaisuvaatimuksen saamelaiskäräjien hallituksen ratkaistavaksi.</seg>
      </tuv>
    </tu>
    <tu>
      <tuv xml:lang="sms">
        <seg>Võboršeeʹǩǩ sääʹmteeʹǧǧ vaalid vueiʹtte piijjâd uuʹccmõsân kolmm jiõnstemvuõiggâdvuõttneeʹǩǩ, kook liâ säʹmmla mââimõõzzâst 31 peiʹvven ouddâl vaaltuåimtõõzz alttumuužžâst.</seg>
      </tuv>
      <tuv xml:lang="fin">
        <seg>Ehdokkaan asettaminen Ehdokkaan saamelaiskäräjien vaaleihin voi asettaa vähintään kolme äänioikeutettua saamelaista viimeistään 31 päivänä ennen vaalitoimituksen aloittamista.</seg>
      </tuv>
    </tu>
    <tu>
      <tuv xml:lang="sms">
        <seg>Vobõršeeʹǩǩ piijjmõõžžâst teâđtet õlmmsaž kuultõõzzin.</seg>
      </tuv>
      <tuv xml:lang="fin">
        <seg>Ehdokkaan asettamisesta tiedotetaan julkisella kuulutuksella.</seg>
      </tuv>
    </tu>
    <tu>
      <tuv xml:lang="sms">
        <seg>Võboršeǩpiijjmõõžž diõtt âlgg tiuddeed vaal-luʹvddkååʹdd ravvuum blaŋkk.</seg>
      </tuv>
      <tuv xml:lang="fin">
        <seg>Ehdokasasettelua varten täytetään vaalilautakunnan vahvistama lomake.</seg>
      </tuv>
    </tu>
    <tu>
      <tuv xml:lang="sms">
        <seg>Vaal-luʹvddkåʹdd ǩiõttʼtââll vobõršeeʹǩǩi vaalââʹnnteeivuõđ, rääjj da raʹvvai siʹjjid kuõskki vobõršeǩloǥstõõǥǥ da oudd õlmmsa tõn mââʹjeeǩâni.</seg>
      </tuv>
      <tuv xml:lang="fin">
        <seg>Vaalilautakunta käsittelee ehdokkaiden vaalikelpoisuuden, laatii ja vahvistaa heitä koskevan ehdokasluettelon ja julkaisee sen viipymättä.</seg>
      </tuv>
    </tu>
    <tu>
      <tuv xml:lang="sms">
        <seg>Vaali tuåimtumuš Sääʹmteeʹǧǧvaal tuåimtet vaaleeʹjj čõhččmannu vuõssmõs tiudd neäʹttel vuõssâârǥâst aʹlǧǧi neeʹllj neäʹttel äiʹǧǧen.</seg>
      </tuv>
      <tuv xml:lang="fin">
        <seg>Vaalien toimittaminen Saamelaiskäräjävaalit toimitetaan vaalivuoden syyskuun ensimmäisen täyden viikon maanantaista alkavan neljän viikon aikana.</seg>
      </tuv>
    </tu>
    <tu>
      <tuv xml:lang="sms">
        <seg>Vaaläʹššǩeeʹrj tuåimtet jiõnstemvuõiggâdvuõttneeʹǩǩid čõhččmannu aalǥâst pååʹštest reʹkisttrõsttum ǩeʹrjjen da jiõnsteei maaccad vaaläʹššǩeeʹrj vaal-luʹvddkådda seämmanalla reʹkisttrõsttum vuõlttõssân ko lij jiõnstam.</seg>
      </tuv>
      <tuv xml:lang="fin">
        <seg>Vaaliasiakirjat toimitetaan äänioikeutetuille syyskuun alussa postitse kirjattuna kirjeenä ja äänestäjä palauttaa vaaliasiakirjat vaalilautakunnalle samalla tavalla kirjattuna lähetyksenä suoritettuaan äänestyksensä.</seg>
      </tuv>
    </tu>
    <tu>
      <tuv xml:lang="sms">
        <seg>Pååʹštest vuõlttuum vaaläʹššǩeeʹrj âʹlǧǧe leeʹd vaal-luʹvddkååʹdd jiõnnlaʹsǩǩeem alttumuužž mõõneeʹst.</seg>
      </tuv>
      <tuv xml:lang="fin">
        <seg>Postin välityksellä lähetettyjen vaaliasiakirjojen tulee olla vaalilautakunnalla ääntenlaskennan aloittamiseen mennessä.</seg>
      </tuv>
    </tu>
    <tu>
      <tuv xml:lang="sms">
        <seg>Jiõnilaʹsǩǩumuš altteeet vaali alttumuužžâst viiđad neäʹttel vuõssâârǥ.</seg>
      </tuv>
      <tuv xml:lang="fin">
        <seg>Ääntenlaskenta aloitetaan vaalien aloittamisesta viidennen viikon maanantaina.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ vuäzzliʹžžen šâʹdde tõk 21 vuäzzla, kook liâ vuäǯǯam jäänmõsân jiõnid oudldeeʹl, što sij jooukâst liâ uuʹccmõsân kolmm vuäzzla juõʹǩǩ säʹmmlai dommvuuʹd kååʹddest (õhttseʹžže 12).</seg>
      </tuv>
      <tuv xml:lang="fin">
        <seg>Saamelaiskäräjien jäseniksi tulevat ne 21 henkilöä, jotka vaalissa ovat saaneet eniten ääniä edellyttäen, että heidän joukossaan on vähintään kolme jäsentä kustakin saamelaisten kotiseutualueen kunnasta (yhteensä 12).</seg>
      </tuv>
    </tu>
    <tu>
      <tuv xml:lang="sms">
        <seg>Lââʹssen täin kooʹddin šâʹdde vaʼlljuum õhtt vääʹrrvuäzzlaž juõʹǩǩ (õhttseʹžže 4).</seg>
      </tuv>
      <tuv xml:lang="fin">
        <seg>Lisäksi näistä kunnista tulee valituksi yksi varajäsen kustakin (yhteensä 4).</seg>
      </tuv>
    </tu>
    <tu>
      <tuv xml:lang="sms">
        <seg>Vaal-luʹvddkåʹdd raʹvvai vaal jiõnnmeäʹrid kuälmad peeiʹv jiõnilaʹsǩǩeem alttumuužžâst såbbrõššum såbbrest.</seg>
      </tuv>
      <tuv xml:lang="fin">
        <seg>Vaalilautakunta vahvistaa vaalin tuloksen kolmantena päivänä ääntenlaskennan aloittamisesta pitämässään kokouksessa.</seg>
      </tuv>
    </tu>
    <tu>
      <tuv xml:lang="sms">
        <seg>12.8.2015: Kuultõs</seg>
      </tuv>
      <tuv xml:lang="fin">
        <seg>12.8.2015: Kuulutus vaalien toimittamisesta</seg>
      </tuv>
    </tu>
    <tu>
      <tuv xml:lang="sms">
        <seg>12.8.2015: SÄÄŠMTEŠǦǦ VʼBORŠEǨLOǤSTʼK 2015 lij addrõõzzâst www.samediggi.fi --&amp;amp;gt; Dokumeent --&amp;amp;gt; Vaal 2015</seg>
      </tuv>
      <tuv xml:lang="fin">
        <seg>13.8.2015: Vahvistettu ehdokasluettelo ja uutinen aiheesta. Vaalilautakunnan tiedotteet ja vaalilautakuntaa koskevat tiedotteet:</seg>
      </tuv>
    </tu>
  </body>
</tmx>
