<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="sms" datatype="plaintext">
    <prop type="x-filename">index2.php_option=com_content_task=view_id=939_lang=nuortta.html.xml</prop>
  </header>
  <body>
    <tu>
      <tuv xml:lang="sms">
        <seg>Biodiversiteʹttsuåppmõõžž 12 vuäʹsspieʹllsååbbar lij älggam</seg>
      </tuv>
      <tuv xml:lang="fin">
        <seg>Biodiversiteettisopimuksen 12 osapuolikokous on alkanut</seg>
      </tuv>
    </tu>
    <tu>
      <tuv xml:lang="sms">
        <seg>Biodiversiteʹttsuåppmõõžž ratifiâsttam riikki 12 vuäʹsspieʹllsååbbar lij 6.-17.10.2014 Pyeongchangist, Etelä-Koreast.</seg>
      </tuv>
      <tuv xml:lang="fin">
        <seg>Biodiversiteettisopimuksen ratifioineiden valtioiden 12 osapuolikokous on 6.-17.10.2014 Pyeongchangissa, Etelä-Koreassa.</seg>
      </tuv>
    </tu>
    <tu>
      <tuv xml:lang="sms">
        <seg>LääŠddjânnam sääʹmteeʹǧǧest såbbra vuässâʹtte meersaž aartikla 8(j)-tuâjj-joouk saaǥǥjååʹđteei, sääʹmteeʹǧǧ saaǥǥjååʹđteei Klemetti Näkkäläjärvi, jieʹllemvueʹǩǩ- da vuõiggâdvuõttluʹvddkååʹdd saaǥǥjååʹđteei Nilla Tapiola da sääʹmteeʹǧǧ vuäzzlaž Pertti Heikkuri.</seg>
      </tuv>
      <tuv xml:lang="fin">
        <seg>Suomen saamelaiskäräjiltä kokoukseen osallistuvat kansallisen artikla 8(j)-työryhmän puheenjohtaja, saamelaiskäräjien puheenjohtaja Klemetti Näkkäläjärvi, elinkeino- ja oikeuslaitakunnan puheenjohtaja Nilla Tapiola ja saamelaiskäräjien jäsen Pertti Heikkuri.</seg>
      </tuv>
    </tu>
    <tu>
      <tuv xml:lang="sms">
        <seg>Lääʹddjânnam sääʹmteʹǧǧ vuässââtt såbbra bieʹǩǩen Lääʹddjânnam riikk delegaatia.</seg>
      </tuv>
      <tuv xml:lang="fin">
        <seg>Suomen saamelaiskäräjät osallistuu kokoukseen osana Suomen valtion delegaatiota.</seg>
      </tuv>
    </tu>
    <tu>
      <tuv xml:lang="sms">
        <seg>Såbbra vuässâʹtte lââʹssen võboršeeʹǩǩ Ruocc da Taarr sääʹmteeʹǧǧest bieʹǩǩen juõʹǩǩ jânnmi delegaatia.</seg>
      </tuv>
      <tuv xml:lang="fin">
        <seg>Kokoukseen osallistuu lisäksi edustajia Ruotsin ja Norjan saamelaiskäräjiltä osana kunkin maan delegaatiota.</seg>
      </tuv>
    </tu>
    <tu>
      <tuv xml:lang="sms">
        <seg>” Såbbar äʹššliistâst liâ säʹmmlaid vääžnai ääʹšš.</seg>
      </tuv>
      <tuv xml:lang="fin">
        <seg>” Kokouksen asialistalla on saamelaisille hyvin tärkeitä asioita.</seg>
      </tuv>
    </tu>
    <tu>
      <tuv xml:lang="sms">
        <seg>Vääžnmõs äʹššen lij biodiversiteʹttsuåppmõõžž terminoloog muttʼtumuš.</seg>
      </tuv>
      <tuv xml:lang="fin">
        <seg>Tärkeimpänä asiana on biodiversiteettisopimuksen terminologian muuttaminen.</seg>
      </tuv>
    </tu>
    <tu>
      <tuv xml:lang="sms">
        <seg>Suåppmõõžžâst alggmeerain mainstet alggõhttsažkåʹdden.</seg>
      </tuv>
      <tuv xml:lang="fin">
        <seg>Sopimuksessa alkuperäiskansoista puhutaan alkuperäisyhteisöinä.</seg>
      </tuv>
    </tu>
    <tu>
      <tuv xml:lang="sms">
        <seg>Alggmeer liâ kuuʹǩǩääiʹj õõlǥtam, što vuäʹsspieʹllsåbbrest tuʹmmjeʹčeš väʹldded âânnmõʹšše alggmeer – ämmatsääʹn alggõhttsažkååʹdd sââʹjest.</seg>
      </tuv>
      <tuv xml:lang="fin">
        <seg>Alkuperäiskansat ovat pitkään vaatineet, että osapuolikokouksessa päätettäisiin ottaa käyttöön alkuperäiskansa – termi alkuperäisyhteisön sijasta.</seg>
      </tuv>
    </tu>
    <tu>
      <tuv xml:lang="sms">
        <seg>Ääʹšš liâ valmštõõllâm juʹn eža kuuʹǩǩ.</seg>
      </tuv>
      <tuv xml:lang="fin">
        <seg>Asiaa on valmisteltu hyvin pitkään.</seg>
      </tuv>
    </tu>
    <tu>
      <tuv xml:lang="sms">
        <seg>Terminoloog muttʼtumuš lij måttmid riikkid mõʹnt leežž tuõʹđi vaiggâd äʹšš.</seg>
      </tuv>
      <tuv xml:lang="fin">
        <seg>Terminologian muuttaminen on joillekin valtioille jostakin syystä todella vaikea asia.</seg>
      </tuv>
    </tu>
    <tu>
      <tuv xml:lang="sms">
        <seg>Tõt maainast tõʹst, što puk riikk jiâ haaʹled tobdsted alggmeeraid da tõi spesialvuõiggâdvuõđid.</seg>
      </tuv>
      <tuv xml:lang="fin">
        <seg>Se kertoo siitä, että edelleenkään kaikki valtiot eivät halua tunnustaa alkuperäiskansoja ja niiden erityisoikeuksia.</seg>
      </tuv>
    </tu>
    <tu>
      <tuv xml:lang="sms">
        <seg>Lääʹddjânnam da jeeʹres tâʹvvjânnam liâ tuärjjääm viõkksânji terminoloog muttʼtumuužž.</seg>
      </tuv>
      <tuv xml:lang="fin">
        <seg>Suomi ja muut pohjoismaat ovat tukeneet voimakkaasti terminologian muuttamista, mistä olen hyvin tyytyväinen.</seg>
      </tuv>
    </tu>
    <tu>
      <tuv xml:lang="sms">
        <seg>Saaǥǥstõõllmõõžž ääʹššest liâ veâl kõõskrääʹjest. ” Klemetti Näkkäläjärvi mââinast.</seg>
      </tuv>
      <tuv xml:lang="fin">
        <seg>Neuvottelut ovat asiassa ovat vielä kesken, ” Klemetti Näkkäläjärvi kertoo.</seg>
      </tuv>
    </tu>
    <tu>
      <tuv xml:lang="sms">
        <seg>” 15.-16.10 lij õlltääʹzz sååbbar, koʹst linnjeed biodiversiteeŠtt suõjjõõzz täävtõõzzid eeʹjj 2020 räjja.</seg>
      </tuv>
      <tuv xml:lang="fin">
        <seg>” 15.-16.10 on korkeantason kokous, jossa linjataan biodiversiteetin suojelun tavoitteista vuoteen 2020.</seg>
      </tuv>
    </tu>
    <tu>
      <tuv xml:lang="sms">
        <seg>Lääʹddjânnmest ij leäkku ni õhtt miniʹster pääiʹǩ âʹlnn riikksuåvtõõzzâst šõddâm muttsi diõtt.</seg>
      </tuv>
      <tuv xml:lang="fin">
        <seg>Suomesta ei valitettavasti ole yhtään ministeriä paikalla valtioneuvostossa tapahtuneiden muutoksien johdosta.</seg>
      </tuv>
    </tu>
    <tu>
      <tuv xml:lang="sms">
        <seg>Alggmeeraid lij vääžnai, što meeraikõskksaž aartikla 8(j)-tuâjj-joouk juätkkmõʹšše lij raavâs tuärjjõs da tuâjj-joouk määŋgeeʹjj tuâjjprograamm viiǥǥât ooudâs, ” Pertti Heikkuri linnjad.</seg>
      </tuv>
      <tuv xml:lang="fin">
        <seg>Alkuperäiskansoille on hyvin tärkeää, että kansainvälisen artikla 8(j)-työryhmän jatkolle on vahva tuki ja työryhmän monivuotista työohjelmaa kehitetään edelleen, ” Pertti Heikkuri linjaa.</seg>
      </tuv>
    </tu>
    <tu>
      <tuv xml:lang="sms">
        <seg>Pertti Heikkuri, Klemetti Näkkäläjärvi da Nilla Tapiola Alpensia konferenss-såbbrest</seg>
      </tuv>
      <tuv xml:lang="fin">
        <seg>Pertti Heikkuri, Klemetti Näkkäläjärvi ja Nilla Tapiola Alpensia konferenssikeskuksessa.</seg>
      </tuv>
    </tu>
    <tu>
      <tuv xml:lang="sms">
        <seg>Snimldõk: sääʹmteʹǧǧ</seg>
      </tuv>
      <tuv xml:lang="fin">
        <seg>Kuva: saamelaiskäräjät</seg>
      </tuv>
    </tu>
    <tu>
      <tuv xml:lang="sms">
        <seg>Vuäʹsspieʹllsåbbar õhttvuõđâst riâžžât vuõssmõs Nagoyan påʹrddǩeeʹrj vuäʹsspieʹllsååbbar.</seg>
      </tuv>
      <tuv xml:lang="fin">
        <seg>Osapuolikokouksen yhteydessä järjestetään ensimmäinen Nagoyan pöytäkirjan osapuolikokous.</seg>
      </tuv>
    </tu>
    <tu>
      <tuv xml:lang="sms">
        <seg>Påʹrddǩeʹrjj ǩiõttʼtââll geennvääʹrai vuäǯǯamvuõđ da ääuʹǩi juâkkmõõžž.</seg>
      </tuv>
      <tuv xml:lang="fin">
        <seg>Pöytäkirja käsittelee geenivarojen saatavuutta ja hyötyjen jakoa. ”</seg>
      </tuv>
    </tu>
    <tu>
      <tuv xml:lang="sms">
        <seg>Lääʹddjânnam ij leäkku veâl vuäʹsspieʹll, leâʹša Lääʹddjânnam valmštââll suåppmõõžž ratifiâsttmõõžž.</seg>
      </tuv>
      <tuv xml:lang="fin">
        <seg>Suomi ei ole vielä sopimuksen osapuoli, vaan Suomi valmistelee sopimuksen ratifiointia.</seg>
      </tuv>
    </tu>
    <tu>
      <tuv xml:lang="sms">
        <seg>Lij vääžnai leeʹd mieʹldd vuõssmõs vuäʹssbieʹllsåbbrest da mäʹhtt suåppmõõžž õõlǥtumuužž liâ pijjum tuåimma suåppmõõžž ratifiâʹsttam riikkin.</seg>
      </tuv>
      <tuv xml:lang="fin">
        <seg>On tärkeää seurata ensimmäistä osapuolikokousta ja miten sopimuksen velvoitteet on toimeenpantu sopimuksen ratifioineissa valtioissa.</seg>
      </tuv>
    </tu>
    <tu>
      <tuv xml:lang="sms">
        <seg>Suåppmõš lij alggmeeraid vääžnai, tõn diõtt ko tõt ǩiõttʼtââll še alggmeerai geennvääʹraid kuulli ääʹrbvuâlaž teâđ da ääuʹǩi juâkkmõõžž.</seg>
      </tuv>
      <tuv xml:lang="fin">
        <seg>Sopimus on alkuperäiskansoille tärkeä, koska se käsittelee myös alkuperäiskansojen geenivaroihin liittyvää perinteistä tietoa ja hyötyjen jakoa.</seg>
      </tuv>
    </tu>
    <tu>
      <tuv xml:lang="sms">
        <seg>Jiijjâsnallšem perstumuš lij, što mäʹhtt påʹrddǩeeʹrj alggmeerai kuõskki õõlǥtumuužž liâ pijjum tuåimma da mõõnnallšem raʹvvjõõzzid vuäʹsspieʹllsååbbar oudd påʹrdǩeeʹrj beäʹlnn ” Näkkäläjärvi mainsti.</seg>
      </tuv>
      <tuv xml:lang="fin">
        <seg>Erityisen kiinnostavaa on, miten pöytäkirjan alkuperäiskansoja koskevat velvoitteet on toimeenpantu ja millaisia suosituksia osapuolikokous antaa pöytäkirjan osalta ” Näkkäläjärvi kertoi.</seg>
      </tuv>
    </tu>
    <tu>
      <tuv xml:lang="sms">
        <seg>Son lij še suåppmõõžž ratifiâsttmõõžž Lääʹddjânnmest valmštõõllâm tuâjj-joouk vuäzzlaž.</seg>
      </tuv>
      <tuv xml:lang="fin">
        <seg>Hän on myös sopimuksen ratifiointia Suomessa valmistelevan työryhmän jäsen.</seg>
      </tuv>
    </tu>
    <tu>
      <tuv xml:lang="sms">
        <seg>Såbbar õhttvuõđâst riâžžât määŋgid riikki, meersažorganisaatiai da tuʹtǩǩeeʹji riâššâm aaʹšši pirr noorõõttâmpooddid.</seg>
      </tuv>
      <tuv xml:lang="fin">
        <seg>Kokouksen yhteydessä järjestetään useita valtioiden, kansalaisjärjestöjen ja tutkijoiden järjestämiä oheistapahtumia.</seg>
      </tuv>
    </tu>
    <tu>
      <tuv xml:lang="sms">
        <seg>Lääʹddjânnam lij mieʹldd riâššmen kueʹhtt aaʹšši pirr noorõõttâmpoodd. ”</seg>
      </tuv>
      <tuv xml:lang="fin">
        <seg>Suomi on mukana järjestämässä kahta oheistapahtumaa. ”</seg>
      </tuv>
    </tu>
    <tu>
      <tuv xml:lang="sms">
        <seg>Aaʹšši pirr noorõõttâmpoodd liâ eža vääžnai, ko tõin vuäǯǯ teâđ takai oummui tuåimmjumuužžâst luâđ määŋgnallšemvuõđ vueʹjj pueʹreem diõtt da šiõǥǥ tobddmõõžžid da vueʹjjid.</seg>
      </tuv>
      <tuv xml:lang="fin">
        <seg>Oheistapahtumat ovat hyvin tärkeitä, koska niissä saa tietoa käytännön ruohonjuuritason toiminnasta luonnon monimuotoisuuden tilan parantamiseksi ja hyviä kokemuksia ja käytäntöjä.</seg>
      </tuv>
    </tu>
    <tu>
      <tuv xml:lang="sms">
        <seg>Jeäʹrben ekosystemmkääzzkõõzzi vueŠjjest vuuʹdââʹnnem plaanumuužžâst lij äuʹǩǩ sääʹmtegga da viikkâp täid tuåimmjeei maallid mieʹldd Lääʹddjânnma ” Heikkuri da Tapiola teäddee. ”</seg>
      </tuv>
      <tuv xml:lang="fin">
        <seg>Erityisesti ekosysteemipalvelujen roolista alueidenkäytön suunnittelussa on hyötyä saamelaiskäräjille ja viemme näitä hyviä käytäntöjä mukanamme myös Suomeen ” Heikkuri ja Tapiola painottavat. ”</seg>
      </tuv>
    </tu>
    <tu>
      <tuv xml:lang="sms">
        <seg>Såbbar vuäitt praavâd biodiversiteʹttsuåppmõõžž di pirrõsministeria seeidain.</seg>
      </tuv>
      <tuv xml:lang="fin">
        <seg>sivuilta.</seg>
      </tuv>
    </tu>
    <tu>
      <tuv xml:lang="sms">
        <seg>Lââʹssteâđaid: Klemetti Näkkäläjärvi</seg>
      </tuv>
      <tuv xml:lang="fin">
        <seg>Lisätietoja: Klemetti Näkkäläjärvi</seg>
      </tuv>
    </tu>
    <tu>
      <tuv xml:lang="sms">
        <seg>Äiʹǧǧrätkkjumuš Etelä-Korea lij +7 čiâssâd.</seg>
      </tuv>
      <tuv xml:lang="fin">
        <seg>Aikaero Etelä-Koreaan on +7 tuntia.</seg>
      </tuv>
    </tu>
    <tu>
      <tuv xml:lang="sms">
        <seg>Teʹlfoon tuåimmje ǩeähnald Etelä-Koreast, tõn diõtt vuäittmõõžžâst åårrai õhttvuõđid ääʹššest haaʹleed neʹttpååʹstest.</seg>
      </tuv>
      <tuv xml:lang="fin">
        <seg>Puhelimet eivät toimi luotettavasti Etelä-Koreassa, minkä johdosta mahdolliset yhteydenotot asiassa toivotaan sähköpostitse.</seg>
      </tuv>
    </tu>
  </body>
</tmx>
