<?xml version='1.0' encoding='utf-8'?>
<tmx>
  <header segtype="sentence" o-tmf="OmegaT TMX" adminlang="en-US" srclang="sms" datatype="plaintext">
    <prop type="x-filename">index2.php_option=com_content_task=view_id=965_lang=nuortta.html.xml</prop>
  </header>
  <body>
    <tu>
      <tuv xml:lang="sms">
        <seg>SääŠmteeŠǧǧ halltõõzz såbbar tuʹmmstõõǥǥ</seg>
      </tuv>
      <tuv xml:lang="fin">
        <seg>Saamelaiskäräjien hallituksen kokouksen päätöksiä</seg>
      </tuv>
    </tu>
    <tu>
      <tuv xml:lang="sms">
        <seg>Halltõs noorõõđi 26.11.2014 Aanrest.</seg>
      </tuv>
      <tuv xml:lang="fin">
        <seg>Hallitus kokoontui 26.11.2014 Inarissa.</seg>
      </tuv>
    </tu>
    <tu>
      <tuv xml:lang="sms">
        <seg>Såbbar äʹššliistâst leʹjje nõõmtumuužž da jeäʹrben säʹmmlai ǩiõllˈlaž vuõiggâdvuõʹtte kuulli ääʹšš.</seg>
      </tuv>
      <tuv xml:lang="fin">
        <seg>Kokouksen asialistalla oli nimeämisiä ja erityisesti saamelaisten kielellisiin oikeuksiin liittyviä asioita.</seg>
      </tuv>
    </tu>
    <tu>
      <tuv xml:lang="sms">
        <seg>Halltõs tuʹmmji, što sääʹmteʹǧǧ ååcc teäggtõõzz, vuõiggâdvuõttministeriast, mättʼtõs- da kulttuurministeriast di Euroop sosiaalteäggtõõzzâst (ESR) sääʹmǩiõll-lääʹjj teâuddjumuužž kuõskki čiõlǥtemtuâi diõtt.</seg>
      </tuv>
      <tuv xml:lang="fin">
        <seg>Hallitus päätti, että saamelaiskäräjät hakee rahoitusta oikeusministeriöltä, opetus- ja kulttuuriministeriöltä sekä Euroopan sosiaalirahastosta (ESR) saamen kielilain toteutumista koskevaa selvitystyötä varten.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmǩiõll-lääʹjj mieʹldd sääʹmteʹǧǧ âlgg uʹvdded vaalpõõʹji mieʹldd mainstõs sääʹmǩiõll-lääʹjj tiuʹddepiijjmõõžžâst di säʹmmlai ǩiõllˈlaž vuõiggâdvuõđi teâuddjumuužžâst da ooudâsviikkmõõžžâst.</seg>
      </tuv>
      <tuv xml:lang="fin">
        <seg>Saamen kielilain mukaan saamelaiskäräjien on annettava vaalikausittain kertomus saamen kielilain toimeenpanosta sekä saamelaisten kielellisten oikeuksien toteutumisesta ja kehityksestä.</seg>
      </tuv>
    </tu>
    <tu>
      <tuv xml:lang="sms">
        <seg>Mainstõs âlgg uʹvdded mââimõõžžâst eeʹjj 2016 aalǥâst.</seg>
      </tuv>
      <tuv xml:lang="fin">
        <seg>Kertomus tulee antaa viimeistään vuoden 2016 alussa.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹm parlamentaarlaž suåvtõs (SPS) čõõđti Sámi Giellagáldu – haʹŋǩǩõõzz, kååʹtt puuʹđi 30.6.2014.</seg>
      </tuv>
      <tuv xml:lang="fin">
        <seg>Saamelainen parlamentaarinen neuvosto (SPN) toteutti Sámi Giellagáldu – hankkeen, joka päättyi 30.6.2014.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ vaaldši haʹŋǩǩõõz.</seg>
      </tuv>
      <tuv xml:lang="fin">
        <seg>Saamelaiskäräjät hallinnoi hanketta.</seg>
      </tuv>
    </tu>
    <tu>
      <tuv xml:lang="sms">
        <seg>Haʹŋǩǩõõzzâst viʹǩǩeš ooudâs sääʹm õhttsažtuâi, ǩiõllhuõl da terminoloogtuâi.</seg>
      </tuv>
      <tuv xml:lang="fin">
        <seg>Hankkeessa kehitettiin saamen kieliyhteistyötä, kielenhuoltoa ja terminologiatyötä.</seg>
      </tuv>
    </tu>
    <tu>
      <tuv xml:lang="sms">
        <seg>Haʹŋǩǩõõzz äiʹǧǧen Giellagáldu tuõtteš, što tõt lij eža taʹrbbes da viõkkšõs, tõʹst õõlǧči raajjâd põõšši orgaan.</seg>
      </tuv>
      <tuv xml:lang="fin">
        <seg>Hankkeen aikana Giellagáldu todettiin hyvin tarpeelliseksi ja tehokkaaksi, josta tulisi luoda pysyvä elin.</seg>
      </tuv>
    </tu>
    <tu>
      <tuv xml:lang="sms">
        <seg>Põõšši teäggtõs sääʹm ǩiõllõhttsažtuâi ooudâsviikkâm diõtt ij käunnjam haʹŋǩǩõõzz äiʹǧǧen.</seg>
      </tuv>
      <tuv xml:lang="fin">
        <seg>Pysyvää rahoitusta saamen kieliyhteistyön kehittämiseksi ei kuitenkaan löytynyt hankkeen aikana.</seg>
      </tuv>
    </tu>
    <tu>
      <tuv xml:lang="sms">
        <seg>SPS lij tuʹmmjam, što Giellagálduun ooʒʒât juätkkteäggtõõzz Interreg-vääʹrain da tän haʹŋǩǩõõzz äiʹǧǧen raajât põõšši mall da teäggtõs sääʹm ǩiõllõhttsažtuõjju.</seg>
      </tuv>
      <tuv xml:lang="fin">
        <seg>SPN on päättänyt, että Giellagáldulle haetaan jatkorahoitusta Interreg-varoista ja tämän hankkeen aikana luodaan pysyvä malli ja rahoitus saamen kieliyhteistyölle.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ halltõs tuejjii vuâđđjuurdtuʹmmstõõǥǥ vuässõõttmõõžžâst ođđ haʹŋǩǩõsteäggtõõzz ooccmõʹšše Sámi Giellagáldu Interreg Tâʹvv 2014–2020 prograammâst da tuʹmmji tuåimmjed haʹŋǩǩõsteäggtõõzz ooccjen.</seg>
      </tuv>
      <tuv xml:lang="fin">
        <seg>Saamelaiskäräjien hallitus teki periaatepäätöksen osallistumisesta uuden hankerahoituksen hakemiseen Sámi Giellagáldulle Interreg Pohjoinen 2014–2020 ohjelmasta ja päätti toimia hankerahoituksen hakijana.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ ǩiõttʼtõõli sääʹmǩiõll-lääʹjj tiuʹddepiijjmõõžž tuâjjlai haʹŋǩǩumuužž diõtt da ǩiõllsilttõõzz čiõlggumuužž tuâjjlai haʹŋǩǩeemvueʹjjin ko paʹlǩǩeet tuâjjlaid, kõõi tuâjjan lij tuåimmjed sääʹmǩiõllsaž ääʹššlažkääzzkõs-, håidd- leʹbe mättʹtemtuâjain.</seg>
      </tuv>
      <tuv xml:lang="fin">
        <seg>Saamelaiskäräjät käsitteli saamen kielilain toimeenpanoa rekrytoinneissa ja kielitaidon selvittämistä rekrytointitilanteissa kun palkataan työntekijöitä, joiden tehtävänä on toimia saamenkielisissä asiakaspalvelu-, hoito- tai opetustehtävissä.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ lij vuäǯǯam õhttsažvuõđvälddmõõžžid säʹmmlain što veeʹrjooccjin ǩiõllsilttõõzz jeät taʹrkkuku jiâ-ǥa puk sääʹmǩiõllsaž tuõjju vaʹlljuum oummu siõlttâd dovoʹlna sääʹmǩiõl, što vuäiʹtči kääzzkâʹstted säämas.</seg>
      </tuv>
      <tuv xml:lang="fin">
        <seg>Saamelaiskäräjät on saanut yhteydenottoja saamelaisilta että viranhakijoiden kielitaitoa ei välttämättä tarkisteta eivätkä kaikki saamenkielisiin tehtäviin valitut henkilöt osaa riittävästi saamea, jotta voisivat palvella saameksi.</seg>
      </tuv>
    </tu>
    <tu>
      <tuv xml:lang="sms">
        <seg>Måttmin veʹrǧǧneeʹǩǩi beäʹlnn oocci jiijjâs iʹmmtõs sääʹmǩiõl silttõõzzâst lij leämmaž riʹjttjeei.</seg>
      </tuv>
      <tuv xml:lang="fin">
        <seg>Joissakin viranomaisissa hakijan oma ilmoitus saamen kielen taidosta on ollut riittävä.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ tuâjjan lij ǩiõččâd sääʹmǩiõll-lääʹjj mieʹldd sääʹmǩiõll-lääʹjj tiuʹddepiijjmõõžž da tuejjeed eʹtǩǩõõzzid pannčiõlǥâs aaʹšši teevvmõʹšše.</seg>
      </tuv>
      <tuv xml:lang="fin">
        <seg>Saamelaiskäräjien tehtävänä on seurata saamen kielilain mukaan saamen kielilain toimeenpanoa ja tehdä esityksiä epäkohtien korjaamiseksi.</seg>
      </tuv>
    </tu>
    <tu>
      <tuv xml:lang="sms">
        <seg>Jõnn tuâjjan lij, što pukin sääʹmǩiõlin ij leäkku vuäittmõš ǩiõlltuʹtǩǩõõzzid.</seg>
      </tuv>
      <tuv xml:lang="fin">
        <seg>Haasteena on, että kaikissa saamen kielissä ei ole mahdollisuutta kielitutkintoihin.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ tuʹmmji uʹvdded eʹtǩǩõõzz säʹmmlai dommvuuʹd kooʹddid da veʹrǧǧneeʹǩǩid, što tõk vääʹldči tuâi vuâlla čiõlggeed mainstâʹttemvueʹjjest oocci njaaʹlmilaž sääʹmǩiõl silttõõzz sääʹmǩiõllsaž tuõjju oocci beäʹlnn.</seg>
      </tuv>
      <tuv xml:lang="fin">
        <seg>Saamelaiskäräjät päätti esittää saamelaisten kotiseutualueen kunnille ja viranomaisille että ne selvittäisivät haastattelutilanteessa hakijan suullisen saamen kielen taidon saamenkielisiin tehtäviin hakeutuvien hakijoiden osalta.</seg>
      </tuv>
    </tu>
    <tu>
      <tuv xml:lang="sms">
        <seg>Maistâttemvueʹjjest õõlǥči ââʹnned taarbšeʹmmen veäʹǩǩen sääʹmǩiõl ämmatneeʹǩǩid.</seg>
      </tuv>
      <tuv xml:lang="fin">
        <seg>Haastattelutilanteessa tulisi käyttää tarvittaessa apuna saamen kielen ammattilaisia.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ tuʹmmji uʹvdded peäʹlestvälddmõõžž parlameenʹt veäŠǩǩvuõiggâdvuõttåummja di peiʹvvhååid riâžžjid jieʹnnǩiõles beäʹlnn sääʹmǩiõllsaž sääʹmpäärnai ǩiõllˈlaž vuõiggâdvuõđin peiʹvvhååidast.</seg>
      </tuv>
      <tuv xml:lang="fin">
        <seg>Saamelaiskäräjät päätti antaa kannanoton eduskunnan apulaisoikeusesimiehelle sekä päivähoidon järjestäjille äidinkieleltään saamenkielisten saamelaislasten kielellisistä oikeuksista päivähoidossa.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ uuʹdi eʹtǩǩõõzz peäʹlestvälddmõõžžâst räʹtǩǩeem-maallid, mäʹhtt ǩiõllˈlaž vuõiggâdvuõđid vueiʹtet staanâd.</seg>
      </tuv>
      <tuv xml:lang="fin">
        <seg>Saamelaiskäräjät esitti kannanotossaan ratkaisumalleja, miten kielelliset oikeudet voidaan turvata.</seg>
      </tuv>
    </tu>
    <tu>
      <tuv xml:lang="sms">
        <seg>Säämteʹǧǧ nõõmti võboršeʹǩǩen paalǥâskooʹddi õhttõõzz halltõʹsse eeʹjjid 1.1.2015 -31.12.2017 Asko Länsman Uccjooǥǥâst.</seg>
      </tuv>
      <tuv xml:lang="fin">
        <seg>Saamelaiskäräjät nimesi edustajaksi paliskuntain yhdistyksen hallitukseen kaudelle 1.1.2015-31.12.2017 Asko Länsmanin Utsjoelta.</seg>
      </tuv>
    </tu>
    <tu>
      <tuv xml:lang="sms">
        <seg>Länsman lij eeʹttkâʹsttam sääʹmteeʹǧǧ õhttõõzz halltõõzzâst še taʹnni.</seg>
      </tuv>
      <tuv xml:lang="fin">
        <seg>Länsman on edustanut saamelaiskäräjiä yhdistyksen hallituksessa myös kuluvalla kaudella.</seg>
      </tuv>
    </tu>
    <tu>
      <tuv xml:lang="sms">
        <seg>Halltõs tuʹmmji uʹvdded eʹtǩǩõõzz tuâjj- da jieʹllemvueʹǩǩministeria, što Interreg Tâʹvv 2014 -2020-prograamm Sápmi vaaldšemkomitea šiõttʼteem-mieʹlddlaž vuäzzliʹžžen Heikki Paltto, Nilla Tapiola da Anna Morottaja di vääʹrrvuäzzliʹžžen Anna Näkkäläjärvi-Länsman, Ulla Magga, Veikko Feodoroff.</seg>
      </tuv>
      <tuv xml:lang="fin">
        <seg>Hallitus päätti esittää työ- ja elinkeinoministeriölle että Interreg Pohjoinen 2014-2020-ohjelman Sápmin hallintokomiteaan varsinaisiksi jäseniksi Heikki Palttoa, Nilla Tapiolaa ja Anna Morottajaa sekä varajäseniksi Anna Näkkäläjärvi-Länsmania, Ulla Maggaa, Veikko Feodoroffia.</seg>
      </tuv>
    </tu>
    <tu>
      <tuv xml:lang="sms">
        <seg>Interreg Sápmi-prograammin teäggtet säʹmmlai raajid pâʹjjel mõõnni õhttsažtuâi da sääʹmkulttuur tuärjjeei haʹŋǩǩõõzzid.</seg>
      </tuv>
      <tuv xml:lang="fin">
        <seg>Interreg Sápmi-ohjemalla rahoitetaan saamelaisten rajat ylittävää yhteistyötä ja saamelaiskulttuuria tukevia hankkeita.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ halltõs tuʹmmji uʹvdded eʹtǩǩõõzz takaisåbbra, što tõt mieʹrkkad teâttân suåvâdvuõđsuåppmõõžž Juha Guttormin.</seg>
      </tuv>
      <tuv xml:lang="fin">
        <seg>Saamelaiskäräjien hallitus esittää yleiskokoukselle, että se merkitsee tiedoksi sovintosopimuksen Juha Guttormin kanssa.</seg>
      </tuv>
    </tu>
    <tu>
      <tuv xml:lang="sms">
        <seg>Suåvâdvuõđsuåppmõõžž määinai mieʹldd vuäʹsspeäʹl vaʹsttee jiõčč jiijjâs vuõiggâdvuõđjååʹttemkuulin da Juha Guttorm ǩeäss meädda läittmõõžžes koon son lij tuejjääm Tâʹvv-Lääʹddjânnam vaaldšemvuõiddâdvuõʹtte piâsttčõõttâm diõtt.</seg>
      </tuv>
      <tuv xml:lang="fin">
        <seg>Sovintosopimuksen ehtojen mukaan osapuolet vastaavat itse omista oikeudenkäyntikuluistaan ja Juha Guttorm peruuttaa tekemänsä valituksen Pohjois-Suomen hallinto-oikeudelle irtisanomisestaan.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ tuʹmmji riâššâd 6.2.2015 säʹmmlai meersažprääʹzneǩpeeiʹv.</seg>
      </tuv>
      <tuv xml:lang="fin">
        <seg>Saamelaiskäräjät päätti järjestää 6.2.2015 saamelaisten kansallispäivänjuhlan.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ lij riâššõm eeʹjj 2010 meersažprääʹzneǩpeeiʹv.</seg>
      </tuv>
      <tuv xml:lang="fin">
        <seg>Saamelaiskäräjät on järjestänyt viimeksi vuonna 2010 kansallispäiväjuhlan.</seg>
      </tuv>
    </tu>
    <tu>
      <tuv xml:lang="sms">
        <seg>Halltõs nõõmti tuâjj-joouk valmštõõllât meersažprääʹzneǩpeeiʹv.</seg>
      </tuv>
      <tuv xml:lang="fin">
        <seg>Hallitus nimesi työryhmän valmistelemaan kansallispäivän juhlaa.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteʹǧǧ alttad valmštõõllmõõžž parlameʹnttvaalid da pueʹtti halltõsprogrammsaaǥǥstõõllmõõžžid valmštõõleeʹl peäʹlestvälddmõõžžid da tuâǥǥažmošttõspõʹmmjid paaŠrtji da halltõs-saaǥǥstõõllji âânnmõʹšše.</seg>
      </tuv>
      <tuv xml:lang="fin">
        <seg>Saamelaiskäräjät aloittaa valmistautumisensa eduskuntavaaleihin ja tuleviin hallitusohjelmaneuvotteluihin valmistelemalla kannanottoja ja taustamuistioita puolueiden ja hallitusneuvottelijoiden käyttöön.</seg>
      </tuv>
    </tu>
    <tu>
      <tuv xml:lang="sms">
        <seg>Sääʹmteeʹǧǧ halltõs noorââtt pueʹtti vuâra rosttovmannust.</seg>
      </tuv>
      <tuv xml:lang="fin">
        <seg>Saamelaiskäräjien hallitus kokoontuu seuraavan kerran joulukuussa.</seg>
      </tuv>
    </tu>
    <tu>
      <tuv xml:lang="sms">
        <seg>Eeʹjj mââimõs sääʹmteeʹǧǧ šiõttʼteem-mieʹlddlaž sååbbar riâžžât rosttovmannu looppbeäʹlnn.</seg>
      </tuv>
      <tuv xml:lang="fin">
        <seg>Vuoden viimeinen saamelaiskäräjien varsinainen kokous järjestetään joulukuun loppupuolella.</seg>
      </tuv>
    </tu>
  </body>
</tmx>
